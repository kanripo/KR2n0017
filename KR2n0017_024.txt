# -*- mode: mandoku-view; -*-
#+TITLE: 隸釋
#+DATE: 2015-09-12 00:47:30.745289
#+PROPERTY: ID KR2n0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB10n0719-024隸釋-卷第二十四.
<pb:KR2n0017_SBCK_024-1a>¶
隷釋卷第二十四　趙明誠金石録上¶
　　㑹稽都尉路君闕銘　南武陽功曹闕銘¶
　　王稚子闕銘　謁者景君表¶
　　景君碑隂　郯令景君闕銘¶
　　國三老𡊮君碑　西嶽石闕銘¶
　　北海相景君碑　景君碑隂¶
　　敦煌長史武班碑　武氏石闕名¶
　　費亭侯曹騰碑　司隷楊厥開石門頌¶
　　吳郡丞武開明碑　祝長嚴訢碑¶
<pb:KR2n0017_SBCK_024-1b>¶
　　從事武梁碑　平都侯相蔣君碑¶
　　孔子廟置卒史碑　東海相&KR0074;君海廟碑¶
　　孔君碣　韓明府孔子廟碑¶
　　吉成侯州輔碑　州輔碑隂¶
　　州輔墓石獸膊字　郎中鄭君碑¶
　　丹陽太守郭文碑　議郎元賔碑¶
　　孫叔敖碑隂　封丘令王元賞碑¶
　　王元賞碑隂　兾州刺史王純碑¶
　　王純碑隂　蒼頡廟人名¶
<pb:KR2n0017_SBCK_024-2a>¶
　　陳臯令任伯嗣碑　任伯嗣碑隂¶
　　平輿令薛君碑　泰山都尉孔宙碑¶
　　孔宙碑隂　西嶽華山廟碑¶
　　老子銘　荆州刺史度尚碑¶
　　車騎將軍馮緄碑　魯相晨謁孔子冡文¶
　　廣漢縣令王君神道　金鄕守長侯君碑¶
　　柳孝廉碑　衞尉卿衡方碑¶
　　沛相楊君碑　淳于長夏承碑¶
余自少小喜從當世學士大夫訪問前代金石刻詞¶
<pb:KR2n0017_SBCK_024-2b>¶
以廣異聞後得歐陽文忠公集古録讀而賢之以為¶
是正譌謬有功於後學甚大惜其尚有漏落又無嵗¶
月先後之次思欲廣而成書以傳學者於是益訪求¶
蔵畜凡廿年而後粗備上自三代下訖隋唐五季内¶
自京師逹于四方遐邦絶域夷狄所傳倉史以来古¶
文竒字大小二篆分隷行草之書鍾鼎簠簋尊敦甗¶
鬲槃杅之銘詞人墨客詩歌賦頌碑志叙記之文章¶
名卿賢士之功烈行治至於浮屠老子之&KR0003;凡古物¶
竒噐豐碑巨刻所載與夫殘章㫁畫磨滅而僅存者¶
<pb:KR2n0017_SBCK_024-3a>¶
略無遺矣因次其先後為二千巻余之致力於斯可¶
謂勤且乆矣非特區區為玩好之具而已也盖竊甞¶
以謂詩書以後君臣行事之迹悉載於史雖是非褒¶
貶出於秉筆者私意或失其實然至其善惡大節有¶
不可誣而又傳之旣乆理當依㩀&KR0002;夫嵗月地理官¶
爵世次以金石刻攷之其抵牾十常三四盖史諜出¶
於後人之手不能無失而刻詞當時所立可信不疑¶
則又攷其異同參以他書為金石録丗巻至於文辭¶
之&KR0839;惡字畫之工拙覽者當自得之皆不復論嗚呼¶
<pb:KR2n0017_SBCK_024-3b>¶
自三代以来聖賢遺迹著于金石者多矣盖其風雨¶
侵蝕與夫樵夫牧童毁傷淪棄之餘幸而存者止此¶
爾是金石之固猶不足恃然則所謂二千巻者終歸¶
於摩滅而余之是書有時而或傳也孔子曰飽食終¶
日無所用心難矣哉不有愽弈者乎為之猶賢乎已¶
是書之成其賢於無所用心豈特愽弈之比乎輙録¶
而傳諸後世好古愽雅之士其必有&KR0024;焉東武趙明¶
誠序¶
　　　　㑹稽東部都尉路君闕銘¶
<pb:KR2n0017_SBCK_024-4a>¶
右路君闕銘二其一云㑹稽東部都尉路君闕永平¶
八年四月十四日庚申造其一云君故豫州刺史温¶
令元城令公車司馬令開陽令謁者議郎徴試愽士¶
路君不知爲何人按漢書志建武六年省諸郡都尉¶
唯邊郡徃徃有之豈㑹稽邊海故置此官歟又任延¶
甞爲㑹稽西部都尉而此云東部疑當時㑹稽分東¶
西部各置都尉史不載爾¶
　　　　南武陽功曹闕銘¶
右南武陽功曹墓闕銘云南武陽功曹鄕嗇夫又云¶
<pb:KR2n0017_SBCK_024-4b>¶
以為國三老又云章和元年其它族系名字皆摩滅¶
不可考究墓在今沂州有兩闕其一銘元和中立文¶
字尤殘闕難讀¶
　　　　王稚子闕銘¶
右王稚子闕銘二其一云漢故先靈侍御史河内縣¶
令王君稚子闕其一云漢故兖州刺史洛陽令王君¶
稚子之闕按范曅後漢書循吏傳王渙字稚子甞為¶
溫令而刻石為河内令者盖史之誤渙以元興元年¶
卒然則闕銘盖和帝時所立也¶
<pb:KR2n0017_SBCK_024-5a>¶
　　　　謁者景君表¶
右謁者景君表其額題漢故謁者景君墓表而其文¶
云惟元&KR0004;元年五月丁&KR0407;故謁者任城景君卒其他¶
文字磨滅時有可讀處皆㫁續不復成文矣元&KR0004;安¶
帝時年號也此在漢時石刻中殘闕為甚特以安帝¶
以前碑碣存者無㡬不可棄也故録之¶
　　　　景君碑隂¶
右謁者景君碑隂其前題云諸生服義者又云義士¶
北海椽張敏字公輔弟子濟北荏平寗尊凡十五人¶
<pb:KR2n0017_SBCK_024-5b>¶
皆完好可讀云¶
　　　　郯令景君闕銘¶
右郯令景君闕銘云維元&KR0004;四年三月丙戍郯令景¶
君卒又云君存時恬然無欲樂道安貧信而好古非¶
法不言治歐陽尚書傳祖父河南尹父歩兵校尉業¶
門徒生録三千餘人又云三司聘請流化下邳又云¶
司空太常博士竝舉高經君為其元假涂郯城姦邪¶
洗心又云&KR0013;病䘮身歸于幽&KR0115;門人服義百有餘人¶
按漢人為景君刻銘本欲傳于不朽而不著其族系¶
<pb:KR2n0017_SBCK_024-6a>¶
名字何哉¶
　　　　國三老𡊮君碑¶
右國三老𡊮君碑按元和姓纂云𡊮幹封貴鄕侯始¶
居陳郡為著姓八代孫良生昌璋昌生安璋生滂為¶
司徒唐書宰相世系表云𡊮生玄孫幹封貴鄕侯八¶
世孫良二子昌璋昌成武令生安璋生滂以此碑及¶
後漢書攷之姓纂與唐表殊為踈謬𡊮安列傳云安¶
祖父良平帝時舉明經為太子舎人建武中至成武¶
令今㩀此碑良以永建六年卒相距盖百餘年以此¶
<pb:KR2n0017_SBCK_024-6b>¶
知非一人無疑又安以永平四年薨良之卒乃在其¶
後三十九年以此知非安之祖亦無疑也盖安汝南¶
汝陽人滂乃陳郡扶樂人其鄕里族系亦自不同而¶
安與滂相去嵗月甚逺不得為從父兄弟明矣豈二¶
人之祖其名偶同遂爾荖謬邪又此碑與李利渉編¶
古命氏皆云良幹五世孫而姓纂唐史皆以為八代¶
孫碑云幹𡊮生之曽孫而唐史以為玄孫諸書皆云¶
幹以討公孫勇功封貴鄕侯而碑獨作公先勇又云¶
封𨵿内侯食遺鄕六百户者皆莫可考安列傳稱祖¶
<pb:KR2n0017_SBCK_024-7a>¶
良為成武令而唐史謂昌為此官者疑唐史之誤也¶
又酈道元水經注扶溝城北有𡊮梁碑云梁陳國扶¶
樂人事與碑合唯水經誤以良為梁爾𡊮氏自漢以¶
来世為著姓安與滂皆一時𩔰人而諸書於其族系¶
錯謬如此以此知典籍所載其失可勝道哉¶
　　　　西嶽石闕銘¶
右西嶽石闕銘云永和元年五月癸丑朔六日戊午¶
弘農太守常山元氏張勲為西嶽華山作石闕高二¶
丈二尺其後為韻語文詞頗恠又字多假借時有難¶
<pb:KR2n0017_SBCK_024-7b>¶
曉䖏永和漢順帝晉穆帝姚泓皆有此號穆帝時華¶
隂不屬晉以此碑字畫驗之恐非姚泓時盖漢刻也¶
又按晉書載記姚興與泓傳本朝宋莒公紀年通譜¶
皆云泓以義熈十二年即僞位改元永和獨帝紀作¶
十一年未知孰是因考永和年號并記之¶
　　　　北海相景君碑¶
右北海相景君碑在濟州任城縣景氏在漢世為任¶
城人今有三碑尚存余皆得之此碑㝡完¶
　　　　景君碑隂¶
<pb:KR2n0017_SBCK_024-8a>¶
右景君碑隂按後漢書百官志注河南尹官屬有循¶
行一百三十人而晉書職官志州縣吏皆有循行今¶
此碑隂載故吏都昌台丘暹而下十九人皆作脩行¶
他漢及晉碑數有之亦與此碑隂所書同豈循脩字¶
畫相𩔗遂致訛謬邪碑隂又有故午營陵是遷等六¶
人名姓莫知其為何官又台丘不見于姓氏書惟見¶
于此者兩人云¶
　　　　敦煌長史武班碑¶
右敦煌長史武班碑歐陽公集古録云漢班碑者盖¶
<pb:KR2n0017_SBCK_024-8b>¶
其字畫殘滅不復成文其氏族官閥卒葬皆不可見¶
其可見者君諱班爾今以余家所藏本考之文字雖¶
漫滅然猶歷歷可辨其額題云漢故敦煌長史武君¶
之碑知其姓武而官為敦煌長史也碑云君諱班字¶
宣張昔殷王武丁克伐&KR0017;方元功章炳勲藏王府官¶
族析分因以為氏知其名字與氏族所出也又云永¶
嘉元年卒知其卒之年月也¶
　　　　武氏石闕銘¶
右武氏石闕銘云建和元年太嵗在丁亥三月庚戌¶
<pb:KR2n0017_SBCK_024-9a>¶
朔四日癸丑孝子武始公弟綏宗景興開明使石工¶
孟季季弟&KR0407;造此闕直錢十五萬孫宗作師子直四¶
萬開明子宣張仕濟隂年二十五曹府君察舉孝㢘¶
除敦煌長史&KR0013;病云歿苗秀不遂嗚呼哀哉士女痛¶
傷武氏有數墓在任城開明者仕爲吳郡府丞綏宗¶
名梁仕爲郡從事宣張名班皆自有碑¶
　　　　費亭侯曹騰碑¶
右費亭侯曹騰碑云惟建和元年七月二十二日己¶
巳皇太后曰其遣費亭侯之國爲漢輔藩而歐陽公¶
<pb:KR2n0017_SBCK_024-9b>¶
集古録乃言皇帝&KR0002;曰其遣費亭侯之國誤也按後¶
漢書建和元年&KR0074;帝即位梁太后臨朝稱制盖此碑¶
所載遺騰之國詔書乃梁太后非&KR0074;帝也東漢自安¶
順已來閹竪尊寵用事徃徃封侯貴顯其後騰之孫¶
操及其曽孫丕再世數十年憑藉勢力卒移漢祚而¶
有之以此觀之閹竪用事之禍可勝言哉¶
　　　　司隷楊厥開石門頌¶
右司隷楊厥開石門頌余甞讀范曅後漢書鄧騭傳¶
有云時遭元二之灾人士饑荒章懐太子注以謂元¶
<pb:KR2n0017_SBCK_024-10a>¶
二即元元也古書字當再讀者即於上字下為小二¶
字後人不曉遂讀為元二或同之陽九或附之百六¶
良由不悟致使乖舛今岐州石皷銘凡重言者皆為¶
二字明驗也其&KR0003;甚辨學者信之今此碑有曰中遭¶
元二西戎虐殘橋梁㫁絶&KR0002;讀為元二則為不成文¶
理疑當時自有此語漢書注未必然也¶
　　　　吳郡丞武開明碑¶
右吳郡丞武開明碑云君字開明而其名已殘闕又¶
云永和二年舉孝廉除&KR0048;謁者漢安二年遷大長秋¶
<pb:KR2n0017_SBCK_024-10b>¶
丞長樂大㒒丞永嘉元年哭母去官復拜郎中除吳¶
郡府丞壽五十七建和二年十一月十六日遭疾卒¶
其可見者如此其他摩滅不能盡讀按後漢書志大¶
長秋丞一人秩六百石本任宦者又長樂少府位長¶
秋上及職吏皆宦者又有太㒒二千石在少府上丞¶
六百石㩀志所載中宫及長樂宮官屬皆以宦者為¶
之而以史傳及漢魏石刻參考如大長秋少府之𩔖¶
皆雜用士人今武君以孝㢘為郎謁者郎中呉郡府¶
丞皆非宦者之職然則兩宮官屬盖亦雜用士人也¶
<pb:KR2n0017_SBCK_024-11a>¶
　　　　祝長嚴訢碑¶
右祝長嚴訢碑政和中下邳縣民耕地得之碑云惟¶
漢中興&KR0407;金休烈和平元年嵗治東宮星屬角房月¶
建朱鳥中吕之均萬物&KR0268;射華澤青䓤蚑行蠕動咸¶
守厥常人物同授獨遭灾霜顛霣徂落壽不寛弘經¶
設三命君𫉬其央年六十九又云伊歎嚴君諱訢字¶
少通兆自楚荘祖考相承招命道術治嚴氏春秋馮¶
君章句又云㓜為郡&KR0122;史㑹稽諸暨尉烏程毗陵餘¶
暨章安山隂長以病去官後為丹陽陵陽丞守春榖¶
<pb:KR2n0017_SBCK_024-11b>¶
長舉廉遷東牟侯相下邳祝長典牧十城所在&KR0002;神¶
其後有銘銘為五言頗殘闕難讀云¶
　　　　從事武梁碑¶
右從事武梁碑云故從事武&KR0122;諱梁字綏宗體徳忠¶
孝岐嶷有異治韓詩闕幘傳講兼通河雒諸子傳記¶
又云州郡請召辭疾不就安衡門之陋樂朝聞之義¶
又云年七十四元嘉元年季夏三日遭疾隕靈其後¶
有銘云懿徳玄通幽㠯明&KR0006;𨼆居靖處休曜章&KR0006;樂¶
道忽榮垂蘭芳&KR0006;身𣳚名存傳無&KR0416;&KR0006;其他刻畫皆¶
<pb:KR2n0017_SBCK_024-12a>¶
完可讀文多不盡録碑在濟之任城余崇寜&KR0004;甞得¶
此碑愛其完好後十餘年再得此本則闕其最後四¶
字矣¶
　　　　平都侯相蔣君碑¶
右平都侯相蔣君碑文字殘𨶕其名字官閥皆不可¶
考惟其額題漢故平都侯相蔣君之碑而碑云年六¶
十有五元嘉二年三月甲午卒爾有劉季孫景文者¶
知名士與余先公有舊家藏金石刻千餘巻旣殁其¶
子不能保為一武人得之其後余故人王偁定觀復¶
<pb:KR2n0017_SBCK_024-12b>¶
得數百卷其中漢碑數本余所未有者悉以見贈此¶
其一也¶
　　　　孔子廟置卒史碑¶
右孔子廟置卒史碑其前有司徒呉雄司空趙戒奏¶
章歐陽文忠公具載于集古録其後又有魯相奏記¶
司徒司空府文字尤為完好云永興元年六月甲辰¶
朔十八日辛酉魯相平行長史事卞守長擅叩頭死¶
罪敢言之司徒司空府壬寅詔書為孔子廟置百石¶
卒史一人掌主禮噐選年四十以上經通一蓺雜試¶
<pb:KR2n0017_SBCK_024-13a>¶
能奉弘先聖之禮為宗所歸者平叩頭叩頭死罪死¶
罪謹按文書守文學&KR0122;魯孔龢師孔憲户曹史孔覽¶
等雜試龢修春秋嚴氏經通高第事親至孝能奉先¶
聖之禮為宗所歸除龢&KR0024;名狀如牒平惶恐叩頭死¶
罪上司空府其詞彬彬可嘉故備録之且以見漢時¶
郡國奏記公府其體如此也按華陽國志後漢書注¶
皆云趙戒字志伯而此碑乃作意伯疑其避&KR0074;帝諱¶
故改焉¶
　　　　東海相&KR0074;君海廟碑¶
<pb:KR2n0017_SBCK_024-13b>¶
右東海相&KR0074;君海廟碑云惟永壽元年春正月有漢¶
東海相&KR0074;君又云熹平元年夏四月東海相山陽滿¶
君其餘文字完者尚多大略記修飾祠宇事而其銘¶
詩有云浩浩倉海百川之宗知其為海廟碑也&KR0074;君¶
與滿君皆不著其名莫知為何人碑在今海州¶
　　　　孔君碣¶
右孔君碣在孔子墓林中其額題孔君之墓文已殘¶
𨶕其前云元年乙未而元年上𨶕二字按東漢自建¶
武以後惟&KR0074;帝永壽元年嵗次乙未其他有三乙未¶
<pb:KR2n0017_SBCK_024-14a>¶
皆非元年然則此碣所闕二字當為永壽也¶
　　　　韓明府孔子廟碑¶
右韓明府孔子廟碑其略云君造立禮噐樂之音符¶
鍾磬瑟皷雷洗觴觚爵鹿柤梪𥸅柉禁ခ修&KR0346;宅廟¶
更造二輿所謂鹿者禮圖不載莫知為何器又據字¶
書柉木皮可為索喜陳樂也亦非噐名皆不可曉故¶
并著其語以侯知者(伏鹿之形近歲靑州𫉬一噐亦<折 t="33"/>余後見汶陽陳氏所藏古彛為)¶
(者因其形而名之爾<折 t="33"/>金為鹿形疑所謂鹿)¶
　　　　吉成侯州輔碑¶
<pb:KR2n0017_SBCK_024-14b>¶
右吉成侯州輔碑名字已殘闕其額題云漢故中常¶
侍長樂太僕吉成侯州君之銘輔名姓見范曄後漢¶
書宦者傳以定策立&KR0074;帝與曹騰等七人同時封為¶
亭侯今此碑載當時詔書有云其封輔為葉吉成侯¶
以此知其名輔而酈道元注水經云滍水南有漢中¶
常侍長樂太僕吉成侯州苞冡冡前有碑其詞云六¶
帝四后是諮是諏今驗其銘文實有此語獨以輔為¶
苞盖水經之誤當取漢史及此碑為正¶
　　　　州輔碑隂¶
<pb:KR2n0017_SBCK_024-15a>¶
右州輔碑隂京兆尹延篤叔竪而下題名者凡四十¶
餘人自東漢以後一時名卿賢大夫死而立碑則門¶
生故吏徃徃寓名其隂盖欲附記以傳不朽爾今輔¶
一宦者而碑隂列名者數十人雖當代顯人如延叔¶
竪亦預焉有以見&KR0096;勢之盛如此雖然區區掛名于¶
此者亦可耻也夫¶
　　　　州輔墓石獸&KR0553;字¶
右州輔墓石獸&KR0553;字酈道元注水經云州君墓有兩¶
石獸已淪𣳚人有掘出一獸猶不全破甚髙壮頭去¶
<pb:KR2n0017_SBCK_024-15b>¶
地丈許制作甚工左&KR0553;上刻作辟邪字余&KR0004;得州君¶
墓碑又覽水經所載意此字猶存㑹故人董之明守¶
官汝頴間因託訪求之踰年持以見&KR0009;其一辟邪道¶
元所見也其一乃天録字差大皆完好可喜之明又¶
云天禄近嵗為村民所毁辟邪雖存然字畫已殘闕¶
難辨此盖十年前邑人所藏今不可復得矣¶
　　　　郎中鄭君碑¶
右郎中鄭君碑賈誼過秦論云九國之師遁巡而不¶
敢進顔師古曰遁音千旬反流俗書本巡字誤作逃¶
<pb:KR2n0017_SBCK_024-16a>¶
讀者因之而為遁逃之義潘岳西征賦云遁逃以奔¶
竄斯亦誤矣今此碑有云推賢逹善逡遁退譲詳其¶
文意亦是逡巡之義然二字决非一音盖古人用字¶
與後世頗異又多假借故時有難曉䖏不知顔氏何¶
所㩀遂音遁為逡乎¶
　　　　丹陽太守郭旻碑¶
右丹陽太守郭旻碑云君諱旻字巨公有周之裔也¶
又云治律小杜㓜仕州郡察孝廉除郎中謁者遷敬¶
陵園令廷尉左平治書侍御史獄刑無頗憲臺如砥¶
<pb:KR2n0017_SBCK_024-16b>¶
以父憂去官選拜郎中侍御史遭母憂服除復拜郎¶
中治書侍御史遷冀州刺史徴拜尚書是時淮夷蠢¶
逆帝疇官綏策書襃&KR1871;俾守丹陽為政四年以公事¶
去官年過耳順寢疾&KR3040;頽延熹元年十月戊戌卒其¶
十二月丙申葬㣲言絶矣諸子&KR0154;仰三載禮闋迺羣¶
相與刻石勒銘最後云昔君即世雖立碑頌裁足載¶
字加有瑕(一字<折 t="33"/>下𨶕)君之弟故太尉薨歸葬舊陵於是從¶
子故五原太守鴻議郎某及胤孫某(殘闕<折 t="33"/>其名)懐祖之徳¶
乃更刻石不改舊文盖用昭明祖勲焉郭氏為陽翟¶
<pb:KR2n0017_SBCK_024-17a>¶
著姓自公以来世以通法律顯名此碑所謂太尉公¶
者禧也¶
　　　　議郎元賔碑¶
右議郎元賔碑者在今亳州姓名已殘𨶕所可見者¶
云字元賔魯相之孫又云舉孝亷除倉龍司馬衛尉¶
察尤異遷吳令視事二稔民用康寕州辟從事公車¶
徴拜議郎年四十八延熹二年二月卒使者臨弔&KR0608;¶
贈特加其餘文字完好者尚多惜其名氏皆亡也¶
　　　　孫叔敖碑隂¶
<pb:KR2n0017_SBCK_024-17b>¶
右孫叔敖碑隂云延熹三年中夏之節政在封表期¶
思長光視事一紀訪問國中耆年素聞孫君楚時良¶
輔又云博采遺苗曽玄孫子考龜吉辰五月癸&KR0407;冝¶
以存廢可立碑祀招請諸孫都㑹國右郭西道北處¶
所顯好與上窂𥙊倡優皷舞又云相君有三嗣長子¶
即封食邑固始少子在江寕中子居三(摩㓕<折 t="33"/>下一字)又云¶
相君卒後十有餘丗有渤海太守其後歷叙子孫名¶
字甚詳而文字㫁續不可次第按期思長光碑隂不¶
載姓氏叔敖碑雖有之然已殘闕矣漢時令長有在¶
<pb:KR2n0017_SBCK_024-18a>¶
官一紀不遷者乃知前世官吏重於移易如此不惟¶
吏民免送迎之擾而士人亦皆安於其職無僥倖苟¶
進之心與後世異矣¶
　　　　封丘令王元賞碑¶
右封丘令王君碑其姓名已殘闕所可見者字元賞¶
而已云察舉孝廉郎謁者考工菀陵葉封丘令而銘¶
文亦有撫臨三國之語歐陽公集古録云為菀陵丞¶
者盖誤以葉字為丞爾¶
　　　　王元賞碑隂¶
<pb:KR2n0017_SBCK_024-18b>¶
右王元賞碑隂載門生姓名有云右奔喪右斬杖三¶
年余甞謂聖人之制禮為可&KR0071;也無過與不及之弊¶
務合於中庸而已禮曰事師無𨼆服勤至死心䘮三¶
年孔子之䘮門人疑所服子貢曰昔者夫子之䘮顔¶
淵&KR0002;䘮子而無服䘮子路亦然請䘮夫子&KR0002;䘮父而¶
無服彼漢人為王君乃為斬衰之服於禮無乃過乎¶
　　　　冀州刺史王純碑¶
右冀州刺史王純碑延熹四年立桑欽水經云濟水¶
逕須句城西酈道元注濟水西有安民山山西有漢¶
<pb:KR2n0017_SBCK_024-19a>¶
冀州刺史王紛碑漢中平四年立按地里書須朐即¶
今中都縣此碑在中都又其官與姓氏皆合疑其是¶
也然以純為紛以延熹為中平則疑水經之誤¶
　　　　王純碑隂¶
右王純碑隂其前題門人姓名自東平馮定伯而下¶
文字完好可識者九十餘人摩㓕不可識者又九十¶
餘人字畫淳勁可喜其後題義士名云各發聖心共¶
出義錢埤碑石直刋紀姓名埤當讀為禆助之禆漢¶
時墓碑多其門生故吏所立徃徃各紀姓名于碑隂¶
<pb:KR2n0017_SBCK_024-19b>¶
成載所出錢數其非門生故吏而出錢者謂之義士¶
今漢人為王君出錢造碑而云各發聖心可謂陋矣¶
　　　　蒼頡廟人名¶
右蒼頡廟人名歐陽公集古録云此碑有蓮勺左鄕¶
有秩池陽左鄕有秩池陽集水有秩皆不知是何名¶
號又有夏陽候長祋祤候長則是縣吏之名其𨽻字¶
不甚精又無事實可考始疑其名號以俟知者爾按¶
前漢書張敞以鄕有秩&KR0024;太守卒史後漢書百官志¶
鄕置有秩三老游徼本注曰有秩郡所署秩百石掌¶
<pb:KR2n0017_SBCK_024-20a>¶
一鄕人注引漢官儀曰鄕尹五千則置有秩風俗通¶
曰秩則田間大夫言其官裁有秩爾然則有秩盖亦¶
郷吏名也¶
　　　　成臯令任伯嗣碑¶
右成臯令任伯嗣碑其首已殘闕其可見者云字伯¶
嗣南郡編人也其先盖任&KR1675;之苗胄又云舉孝㢘除¶
郎中蜀郡府丞江州令以服去官爲筑陽侯相延熹¶
五年遷來臨縣其後歷叙政績又云遷君桂陽最後¶
云都邑謡詠甄勒勛績永昭于後碑在今汜水縣汜¶
<pb:KR2n0017_SBCK_024-20b>¶
水在漢為成臯此碑盖成臯令徳政頌爾後漢書&KR0074;¶
帝紀延熹八年有桂陽太守任胤以此碑校之嵗月¶
相符又名與字恊知其名胤也¶
　　　　任伯嗣碑隂¶
右任伯嗣碑隂大觀初獲此碑寘于汜水輦運司廨¶
舎壁間余聞其隂有字因託人諷邑官破壁出之遂¶
得此本盖漢碑有隂者十七八世多弃而不録爾¶
　　　　平輿令薛君碑¶
右平輿令薛君碑文字完好云惟延熹六年春二月¶
<pb:KR2n0017_SBCK_024-21a>¶
平輿令薛君卒烏虖哀哉吏民其咨咨君之徳廼建¶
碑石于墓之側其後有銘三百餘言叙述甚詳惟不¶
載其名字世系故莫得而考焉¶
　　　　泰山都尉孔宙碑¶
右泰山都尉孔宙碑孔北海父也見後漢書融列傳¶
又據&KR0074;帝紀泰山都尉元壽元年置延熹八年罷宙¶
以延熹四年卒盖卒後四年官遂廢矣¶
　　　　孔宙碑隂¶
右孔宙碑隂門生有鉅鹿廣宗捕巡字升臺按氏族¶
<pb:KR2n0017_SBCK_024-21b>¶
書如姓𫟍姓纂皆無捕姓獨見于此碑爾¶
　　　　西嶽華山廟碑¶
右西嶽華山廟碑其略云孝武皇帝脩封禪之禮巡¶
省五嶽立宮其下宮曰集靈宮殿曰存仙殿門曰望¶
仙門歐陽公集古録云所謂集靈者他書不見見於¶
此碑爾余按班固漢書地理志華隂有集靈宮武帝¶
起而酈道元注水經亦云敷水北逕集靈宮引地里¶
志所載其語皆同然則不獨見于此碑矣而所謂存¶
僊殿望僊門者諸書不載¶
<pb:KR2n0017_SBCK_024-22a>¶
　　　　老子銘¶
右老子銘舊傳蔡邕文并書盖杜甫李潮小篆八分¶
歌有曰&KR0002;縣光和尚骨立書貴瘦硬方通神世云此¶
碑是也今驗其詞乃邉韶延熹八年作非光和中所¶
立未知甫所見是此碑否而本朝周越書𫟍遂以為¶
韶撰文而邕書&KR0004;無所據碑言孔子學禮時計其年¶
紀&KR0389;以二百餘嵗&KR0389;然老旄之貌也而史記言謚曰¶
&KR0389;按古謚法無&KR0389;字又碑云孔子以周靈王二十年¶
生今以年表及世家考之孔子以魯哀公二十二年¶
<pb:KR2n0017_SBCK_024-22b>¶
生實靈王二十一年未知孰是史書周太史儋事云¶
孔子死後二百二十九年徐廣注曰實一十九年今¶
此碑所書正與史合不知徐廣何所㩀也¶
　　　　荆州刺史度尚碑¶
右度尚碑其首題曰漢故荆州刺史度侯之碑碑云¶
其先出自顓頊與楚同姓熊(一字<折 t="33"/>下𨶕)之後又曰統國法¶
度其下殘𨶕不可辨按元和姓纂度姓但云古掌度¶
之官因以命氏不言其與楚同姓也又范曅後漢書¶
列傳度尚自右校令擢為荆州刺史破長沙零陵賊¶
<pb:KR2n0017_SBCK_024-23a>¶
以功封右郷侯遷桂陽太守徴還京師以中郎將破¶
賊胡蘭等後為荆州刺史後為遼東太守卒於官今¶
以碑考之云封右郷侯遷遼東太守拜中郎將復拜¶
荆州刺史以故秩名盖尚未甞為桂陽太守而曰卒¶
於遼東者皆史之誤余每得前代名臣碑板以校史¶
傳其官閥嵗月少有同者以此知石刻為可寳也¶
　　　　車騎將軍馮緄碑¶
右車騎將軍馮緄碑以范曅後漢書考之史云字鴻¶
卿而碑云皇卿史云&KR0004;舉孝亷七遷至廣漢屬國都¶
<pb:KR2n0017_SBCK_024-23b>¶
尉拜御史中丞順帝末持節揚州諸軍事與中郎將¶
滕撫繫破郡賊今據碑自舉孝廉至為廣漢屬國都¶
尉凡十一遷而為中丞與督使徐揚二州討賊皆在¶
為都尉前碑云討賊時坐追州縣正法而史不載又¶
云為隴西太守坐問吏辜旬不公去官以𦍑駭動為¶
四府所表復家拜隴西太守而史但言遷隴西太守¶
耳史云為遼東太守徴拜京兆尹轉司隷校尉遷廷¶
尉大常拜車騎將軍以碑考之緄為遼東太守以前¶
甞復為治書侍御史遷尚書遂為廷尉未甞拜京兆¶
<pb:KR2n0017_SBCK_024-24a>¶
尹及司隷也史云振旅還京師監軍使者張敞承宦¶
者㫖奏緄㑹長沙賊復起攻桂陽武陵緄以軍還盗¶
賊復發策免而碑云臨當受封以謡言奏河内太守¶
中常侍左悺弟坐遜位史云復拜廷尉時山陽太守¶
單超以罪繫嶽緄考致其死遷故車騎將軍超之弟¶
中官相黨遂共誹章誣緄坐輸左校而碑云表荆州¶
刺史季隗南陽太守成晉(作縉<折 t="33"/>晉漢史)太原太守劉瑱不¶
冝以重論坐正法作左校亦皆不合史又云為河南¶
尹時上言舊典中官子弟不得為牧人職帝不納拜¶
<pb:KR2n0017_SBCK_024-24b>¶
屯騎校尉復爲廷尉卒於官而碑云復廷尉奏中官¶
子弟不冝典牧州郡獲過左右遜位永康元年薨亦¶
當以碑爲正碑又云緄謚爲&KR0074;而史亦不載余甞謂¶
石刻當時所書其名字官爵不應差誤可信無疑至¶
於善惡大節則當以史氏爲據今此傳首尾顛倒錯¶
謬如此然則史之所載是非褒貶失其實者多矣果¶
可盡信耶¶
　　　　魯相晨謁孔子冢文¶
右魯相晨謁孔子冢文已㫁裂𨶕其上一叚其略可¶
<pb:KR2n0017_SBCK_024-25a>¶
見者云建寜元年三月十八日丙申晨又云其四月¶
十一日戊子到官謁孔子塜其他文字雖完皆不可¶
次第魯相晨有兩碑皆在孔子廟中其一碑云臣&KR0170;¶
恩受任符守得在奎婁周孔舊寓又云臣以建寕元¶
年到官其一碑云魯相河南史君諱晨字伯時從越¶
騎校尉拜以建寕元年四月十一日戊子到官然則¶
斯碑所載名晨者盖魯相史晨也¶
　　　　廣漢縣令王君神道¶
右廣漢縣令王君神道建寧元年十月造縣令字作¶
<pb:KR2n0017_SBCK_024-25b>¶
苓漢人淳質文字相近者多假借用之如縣令字人¶
所常用而尚假借何耶¶
　　　　金郷守長侯君碑¶
右金郷守長侯君碑載其上世云漢興侯公納策濟¶
太上皇於鴻溝之阨謚曰安國君曽孫酺封明統侯¶
光武中興玄孫霸為臨淮太守擁兵從光武平定天¶
下轉拜執法刺姦五威司命大司徒公封於陵侯歐¶
陽公集古録云執法左右刺姦五威司命皆王莽時¶
官侯霸列傳云霸莽時為隨令遷執法刺姦而未甞¶
<pb:KR2n0017_SBCK_024-26a>¶
為五威司命後代休湛為大司徒封𨵿内侯旣薨光¶
武下詔追封則郷侯而此碑言封於陵侯未知孰是¶
㩀碑言刺姦司命為光武時官盖碑之謬余按霸列¶
傳霸薨追封則郷侯至子昱改封於陵而遂以霸為¶
於陵侯疑亦碑之誤又按髙祖紀侯公說項羽歸太¶
公吕后乃封侯公為平國君今此碑言安國既不同¶
而平國君乃生時稱號如婁敬為奉春君之𩔖碑以¶
為謚恐亦非是又酺封明統侯漢書功臣表亦不載¶
不知碑何所據也¶
<pb:KR2n0017_SBCK_024-26b>¶
　　　　柳孝廉碑¶
右柳孝廉碑云君諱敏其先盖五行星(一字<折 t="33"/>下𨶕)二十八¶
舎柳宿之精也其&KR0003;亦可謂恠矣自戰國以来聖人¶
不作諸子百家異端恠&KR0003;紛然而起其弊至東漢而¶
極焉自非豪傑之士卓然不爲流俗所移未有不從¶
而惑者也&KR0002;此碑直以柳君得姓出于柳宿果何所¶
據哉¶
　　　　衛尉卿衡方碑¶
右衛尉卿衡方碑有云感昔人之凱風悼蓼儀之劬¶
<pb:KR2n0017_SBCK_024-27a>¶
勞以蓼莪為蓼儀也漢碑多如此盖漢人各以其學¶
名家故所傳時有異同也¶
　　　　沛相楊君碑¶
右沛相楊君碑歐陽公集古録云碑首尾不完失其¶
名字余按楊震碑沛相名統震長子冨波侯相牧之¶
子也¶
　　　　淳于長夏承碑¶
右淳于長夏承碑云君諱承字仲兖東萊府君之孫¶
太尉&KR0122;之中子右中郎將弟也累葉牧守印紱典據¶
<pb:KR2n0017_SBCK_024-27b>¶
十有餘人皆徳任其位名豐其爵是故寵禄傳于歷¶
世策勲著于王室君鍾其美受性淵懿含和&KR0130;仁治¶
詩尚書兼覽群蓺靡不尋畼州郡更請屈己匡君為¶
主薄督郵五官&KR0122;功曹上計&KR0122;守令冀州從事又云¶
察孝不行太傅胡公歆其徳美旌招俯就羔羊在公¶
四府歸高除淳于長又云年五十有六建寧三年六¶
月癸巳淹疾卒官碑今在洛州元祐間因治河隄得¶
于土壌中建寧靈帝時年號也距今千嵗矣而刻畫¶
完好如新余家所藏漢碑二百餘卷獨此碑最完¶
<pb:KR2n0017_SBCK_024-28a>¶
¶
隷釋卷第二十四¶
<pb:KR2n0017_SBCK_024-28b>¶
<pb:KR2n0017_SBCK_024-28b>¶
