# -*- mode: mandoku-view -*-
#+TITLE: 隸釋
#+DATE: 2015-09-23 10:09:07
#+PROPERTY: JUAN 24

¶
<md:KR2n0017_SBCK_024-1a>¶
<pb:KR2n0017_WYG_024-1a>
欽定四庫全書
　𨽻釋卷二十四
　　　　　　　　¶　　　　　宋　洪适　撰
　　㑹稽都尉路君闕

銘　南武陽功曹闕銘¶
　　王稚子闕銘　　　　謁者景君表¶
　　景君碑隂　　　　　郯令景君闕銘¶
　　國三老袁君碑　　　西嶽石闕銘¶
　　北海相景君碑　　　景君碑隂
<pb:KR2n0017_WYG_024-1b>
　　敦煌長史武班碑　　武氏石闕銘¶
　　費亭侯曹騰碑　　　司𨽻楊厥開石門頌¶
　　呉郡丞武開明碑　　祝長嚴訢碑<md:KR2n0017_SBCK_024-1b>¶　　從事武梁碑　　　　平都侯相蔣君碑¶
　　孔子廟置卒史碑　　東海相桓君海廟碑¶
　　孔君碣　　　　　　韓明府孔子廟碑¶
　　吉成侯州輔碑　　　州輔碑隂¶
　　州輔墓石獸膊字　　郎中鄭君碑
<pb:KR2n0017_WYG_024-2a>
　　丹陽太守郭文碑　　議郎元賓碑¶
　　孫叔敖碑隂　　　　封丘令王元賞碑¶
　　王元賞碑隂　　　　冀州刺史王純碑¶
　　王純碑隂　　　　　蒼頡廟人名<md:KR2n0017_SBCK_024-2a>¶　　陳皋令任伯嗣碑　　任伯嗣碑隂¶
　　平輿令薛君碑　　　泰山都尉孔宙碑¶
　　孔宙碑隂　　　　　西嶽華山廟碑¶
　　老子銘　　　　　　荆州刺史度尚碑
<pb:KR2n0017_WYG_024-2b>
　　車騎將軍馮緄碑　　魯相晨謁孔子冢文¶
　　廣漢縣令王君神道　金鄉守長侯君碑¶
　　栁孝廉碑　　　　　衛尉卿衡方碑¶
　　沛相楊君碑　　　　淳于長夏承碑¶
　金石録上
余自少小喜從當世學士大夫訪問前代金石刻詞<md:KR2n0017_SBCK_024-2b>¶以
廣異聞後得歐陽文忠公集古録讀而賢之以為¶是正
譌謬有功於後學甚大惜其尚有漏落又無歳¶月先後
<pb:KR2n0017_WYG_024-3a>
之次思欲廣而成書以傳學者於是益訪求¶藏畜
凡卄年而後粗備上自三代下訖隋唐五季内¶自
京師達於四方遐邦絶域夷狄所傳倉史以來古¶
文竒字大小二篆分𨽻行草之書鍾鼎簠簋尊敦
甗¶鬲槃杅之銘詞人墨客詩歌賦頌碑志叙記之
文章¶名卿賢士之功烈行治至於浮屠老子之説
凡古物¶竒器豐碑巨刻所載與夫殘章斷畫磨滅
而僅存者<md:KR2n0017_SBCK_024-3a>¶畧無遺矣因次其先後為二千巻余之
<pb:KR2n0017_WYG_024-3b>
致力於斯可¶謂勤且久矣非特區區為玩好之具
而已也葢竊嘗¶以謂詩書以後君臣行事之迹悉
載於史雖是非褒¶貶出於秉筆者私意或失其實
然至其善惡大節有¶不可誣而又傳之既久理當
依據若夫嵗月地理官¶爵世次以金石刻攷之其
抵牾十常三四葢史牒出¶於後人之手不能無失
而刻詞當時所立可信不疑¶則又攷其異同參以
他書為金石録丗巻至於文辭¶之媺惡字畫之工
<pb:KR2n0017_WYG_024-4a>
拙覽者當自得之皆不復論嗚呼<md:KR2n0017_SBCK_024-3b>¶自三代以來聖
賢遺迹著於金石者多矣葢其風雨¶侵蝕與夫樵
夫牧童毁傷淪棄之餘幸而存者止此¶爾是金石
之固猶不足恃然則所謂二千巻者終歸¶於磨滅
而余之是書有時而或傳也孔子曰飽食終¶日無
所用心難矣哉不有博奕者乎為之猶賢乎已¶是
書之成其賢於無所用心豈特博奕之比乎輙録¶
而傳諸後世好古博雅之士其必有補焉東武趙
<pb:KR2n0017_WYG_024-4b>
明¶誠序¶
　　　㑹稽東部都尉路君闕銘<md:KR2n0017_SBCK_024-4a>¶右路君闕銘二其一云㑹稽東部都尉路君闕永平¶八
年四月十四日庚申造其一云君故豫州刺史温¶令元
城令公車司馬令開陽令謁者議郎徴試博士¶路君不
知為何人按漢書志建武六年省諸郡都尉¶唯邊郡往
往有之豈㑹稽邊海故置此官歟又任延¶嘗為㑹稽西
部都尉而此云東部疑當時㑹稽分東¶西部各置都尉
<pb:KR2n0017_WYG_024-5a>
史不載爾¶
　　　南武陽功曹闕銘¶
右南武陽功曹墓闕銘云南武陽功曹鄉嗇夫又云<md:KR2n0017_SBCK_024-4b>¶以
為國三老又云章和元年其它族系名字皆磨滅¶不可
考究墓在今沂州有兩闕其一銘元和中立文¶字尤殘
闕難讀¶
　　　王稚子闕銘¶
右王稚子闕銘二其一云漢故先靈侍御史河内縣¶令
<pb:KR2n0017_WYG_024-5b>
王君稚子闕其一云漢故兖州刺史洛陽令王君¶稚子
之闕按范𣋌後漢書循吏傳王渙字稚子嘗為¶溫令而
刻石為河内令者蓋史之誤渙以元興元年¶卒然則闕
銘蓋和帝時所立也<md:KR2n0017_SBCK_024-5a>¶　　　謁者景君表¶
右謁者景君表其額題漢故謁者景君墓表而其文¶云
惟元初元年五月丁夘故謁者任城景君卒其他¶文字
磨滅時有可讀處皆斷續不復成文矣元初安¶帝時年
<pb:KR2n0017_WYG_024-6a>
號也此在漢時石刻中殘缺為甚特以安帝¶以前碑碣
存者無幾不可棄也故録之¶
　　　景君碑隂¶
右謁者景君碑隂其前題云諸生服義者又云義士¶北
海掾張敏字公輔弟子濟北茌平寗尊字伯尊凡十五
人<md:KR2n0017_SBCK_024-5b>¶皆完好可讀云¶
　　　郯令景君闕銘¶
右郯令景君闕銘云維元初四年三月丙戌郯令景¶君
<pb:KR2n0017_WYG_024-6b>
卒又云君存時恬然無欲樂道安貧信而好古非¶法不
言治歐陽尚書傳祖父河南尹父步兵校尉業¶門徒上
録三千餘人又云三司聘請流化下邳又云¶司空太常
博士竝舉高經君為其元假涂郯城姦邪¶洗心又云被
病䘮身歸於幽冥門人服義百有餘人¶按漢人為景君
刻銘本欲傳於不朽而不著其族系<md:KR2n0017_SBCK_024-6a>¶名字何哉¶
　　　國三老袁君碑¶
右國三老袁君碑按元和姓纂云袁幹封貴鄉侯始¶居
<pb:KR2n0017_WYG_024-7a>
陳郡為著姓八代孫良生昌璋昌生安璋生滂為¶司徒
唐書宰相世系表云袁生𤣥孫幹封貴鄉侯八¶世孫良
二子昌璋昌成武令生安璋生滂以此碑及¶後漢書攷
之姓纂與唐表殊為疎謬袁安列傳云安¶祖父良平帝
時舉明經為太子舍人建武中至成武¶令今據此碑良
以永建六年卒相距蓋百餘年以此<md:KR2n0017_SBCK_024-6b>¶知非一人無疑又
安以永平四年薨良之卒乃在其¶後三十九年以此知
非安之祖亦無疑也蓋安汝南¶汝陽人滂乃陳郡扶樂
<pb:KR2n0017_WYG_024-7b>
人其鄉里族系亦自不同而¶安與滂相去歳月甚逺不
得為從父兄弟明矣豈二¶人之祖其名偶同遂爾荖謬
邪又此碑與李利涉編¶古命氏皆云良幹五世孫而姓
纂唐史皆以為八代¶孫碑云幹袁生之曽孫而唐史以
為𤣥孫諸書皆云¶幹以討公孫勇功封貴鄉侯而碑獨
作公先勇又云¶封關内侯食遺鄉六百戶者皆莫可考
安列傳稱祖<md:KR2n0017_SBCK_024-7a>¶良為成武令而唐史謂昌為此官者疑唐
史之誤也¶又酈道元水經注扶溝城北有袁梁碑云梁
<pb:KR2n0017_WYG_024-8a>
陳國扶¶樂人事與碑合唯水經誤以良為梁爾袁氏自
漢以¶來世為著姓安與滂皆一時顯人而諸書於其族
系¶錯謬如此以此知典籍所載其失可勝道哉¶
　　　西嶽石闕銘¶
右西嶽石闕銘云永和元年五月癸丑朔六日戊午¶𢎞
農太守常山元氏張勲為西嶽華山作石闕高二¶丈二
尺其後為韻語文詞頗怪又字多假借時有難<md:KR2n0017_SBCK_024-7b>¶曉處永
和漢順帝晉穆帝姚泓皆有此號穆帝時華¶隂不屬晉
<pb:KR2n0017_WYG_024-8b>
以此碑字畫驗之恐非姚泓時蓋漢刻也¶又按晉書載
記姚興與泓傳本朝宋莒公紀年通譜¶皆云泓以義熙
十二年即偽位改元永和獨帝紀作¶十一年未知孰是
因考永和年號并記之¶
　　　北海相景君碑¶
右北海相景君碑在濟州任城縣景氏在漢世為任¶城
人今有三碑尚存余皆得之此碑最完¶
　　　景君碑隂<md:KR2n0017_SBCK_024-8a>¶
<pb:KR2n0017_WYG_024-9a>
右景君碑隂按後漢書百官志注河南尹官屬有循¶行
一百三十人而晉書職官志州縣吏皆有循行今¶此碑
隂載故吏都昌台丘暹而下十九人皆作修行¶他漢及
晉碑數有之亦與此碑隂所書同豈循脩字¶畫相類遂
致訛謬邪碑隂又有故午營陵是遷等六¶人名姓莫知
其為何官又台丘不見於姓氏書惟見¶於此者兩人云¶
　　　敦煌長史武班碑¶
右敦煌長史武班碑歐陽公集古録云漢班碑者蓋<md:KR2n0017_SBCK_024-8b>¶其
<pb:KR2n0017_WYG_024-9b>
字畫殘滅不復成文其氏族官閥卒𦵏皆不可見¶其可
見者君諱班爾今以余家所藏本考之文字雖¶漫滅然
猶厯厯可辨其額題云漢故敦煌長史武君¶之碑知其
姓武而官為敦煌長史也碑云君諱班字¶宣張昔殷王
武丁克伐鬼方元功章炳勲藏王府官¶族析分因以為
氏知其名字與氏族所出也又云永¶嘉元年卒知其卒
之年月也¶
　　　武氏石闕銘
<pb:KR2n0017_WYG_024-10a>
右武氏石闕銘云建和元年太歳在丁亥三月庚戌<md:KR2n0017_SBCK_024-9a>¶朔
四月癸丑孝子武始公弟綏宗景興開明使石工¶孟季
季弟夘造此闕直錢十五萬孫宗作師子直四¶萬開明
子宣張仕濟隂年二十五曹府君察舉孝廉¶除敦煌長
史被病云歿苗秀不遂嗚呼哀哉士女痛¶傷武氏有數
墓在任城開明者仕為呉郡府丞綏宗¶名梁仕為郡從
事宣張名班皆自有碑¶
　　　費亭侯曹騰碑
<pb:KR2n0017_WYG_024-10b>
右費亭侯曹騰碑云惟建和元年七月二十二日己¶巳
皇太后曰其遣費亭侯之國為漢輔藩而歐陽公<md:KR2n0017_SBCK_024-9b>¶集古
録乃言皇帝若曰其遣費亭侯之國誤也按後¶漢書建
和元年桓帝即位梁太后臨朝稱制蓋此碑¶所載遣騰
之國詔書乃梁太后非桓帝也東漢自安¶順已來閹豎
尊寵用事往往封侯貴顯其後騰之孫¶操及其曽孫丕
再世數十年憑藉勢力卒移漢祚而¶有之以此觀之閹
豎用事之禍可勝言哉
<pb:KR2n0017_WYG_024-11a>
　　　司𨽻楊厥開石門頌¶
右司𨽻楊厥開石門頌余嘗讀范𣋌後漢書鄧隲傳¶有
云時遭元二之灾人士饑荒章懷太子注以謂元<md:KR2n0017_SBCK_024-10a>¶二即
元元也古書字當再讀者即於上字下為小二¶字後人
不曉遂讀為元二或同之陽九或附之百六¶良由不悟
致使乖舛今岐州石皷銘凡重言者皆為¶二字明驗也
其説甚辨學者信之今此碑有曰中遭¶元二西戎虐殘
橋梁㫁絶若讀為元元則為不成文¶理疑當時自有此
<pb:KR2n0017_WYG_024-11b>
語漢書注未必然也¶
　　　吳郡丞武開明碑¶
右呉郡丞武開明碑云君字開明而其名已殘闕又¶云
永和二年舉孝廉除郎謁者漢安二年遷大長秋<md:KR2n0017_SBCK_024-10b>¶丞長
樂大僕丞永嘉元年喪母去官復拜郎中除呉¶郡府丞
夀五十七建和二年十一月十六日遭疾卒¶其可見者
如此其他摩滅不能盡讀按後漢書志大¶長秋丞一人
秩六百石本任宦者又長樂少府位長¶秋上及職吏皆
<pb:KR2n0017_WYG_024-12a>
宦者又有太僕二千石在少府上丞¶六百石據志所載
中宫及長樂宫官屬皆以宦者為¶之而以史傳及漢魏
石刻參考如大長秋少府之類¶皆雜用士人今武君以
孝廉為郎謁者郎中呉郡府¶丞皆非宦者之職然則兩
宫官屬蓋亦雜用士人也<md:KR2n0017_SBCK_024-11a>¶　　　祝長嚴訢碑¶
右祝長嚴訢碑政和中下邳縣民耕地得之碑云惟¶漢
中興夘金休烈和平元年歳治東宫星屬角房月¶建朱
<pb:KR2n0017_WYG_024-12b>
鳥中吕之均萬物慈射華澤青葱蚑行蠕動咸¶守厥常
人物同受獨遭灾霜顛霣徂落夀不寛𢎞經¶設三命君
獲其央年六十九又云伊歎嚴君諱訢字¶少通兆自楚
莊祖考相承招命道術治嚴氏春秋馮¶君章句又云幼
為郡掾史㑹稽諸暨尉烏程毗陵餘¶暨章安山隂長以
病去官後為丹陽陵陽丞守春穀<md:KR2n0017_SBCK_024-11b>¶長舉廉遷東牟侯相
下邳祝長典牧十城所在若神¶其後有銘銘為五言頗
殘闕難讀云
<pb:KR2n0017_WYG_024-13a>
　　　從事武梁碑¶
右從事武梁碑云故從事武掾諱梁字綏宗體德忠¶孝
岐嶷有異治韓詩闕幘傳講兼通河雒諸子傳記¶又云
州郡請召辭疾不就安衡門之陋樂朝聞之義¶又云年
七十四元嘉元年季夏三日遭疾隕靈其後¶有銘云懿
德𤣥通幽㠯明兮隠居靖處休曜章兮樂¶道忽榮垂蘭
芳兮身没名存傳無疆兮其他刻畫皆<md:KR2n0017_SBCK_024-12a>¶完可讀文多不
盡録碑在濟之任城余崇寧初嘗得¶此碑愛其完好後
<pb:KR2n0017_WYG_024-13b>
十餘年再得此本則闕其最後四¶字矣¶
　　　平都侯相蔣君碑¶
右平都侯相蔣君碑文字殘闕其名字官閥皆不可¶考
惟其額題漢故平都侯相蔣君之碑而碑云年六¶十有
五元嘉二年三月甲午卒爾有劉季孫景文者¶知名士
與余先公有舊家藏金石刻千餘巻既殁其¶子不能保
為一武人得之其後余故人王偁定觀復<md:KR2n0017_SBCK_024-12b>¶得數百卷其
中漢碑數本余所未有者悉以見贈此¶其一也
<pb:KR2n0017_WYG_024-14a>
　　　孔子廟置卒史碑¶
右孔子廟置卒史碑其前有司徒呉雄司空趙戒奏¶章
歐陽文忠公具載於集古録其後又有魯相奏記¶司徒
司空府文字尤為完好云永興元年六月甲辰¶朔十八
日辛酉魯相平行長史事卞守長擅叩頭死¶罪敢言之
司徒司空府壬寅詔書為孔子廟置百石¶卒史一人掌
主禮器選年四十以上經通一蓺雜試<md:KR2n0017_SBCK_024-13a>¶能奉𢎞先聖之
禮為宗所歸者平叩頭叩頭死罪死¶罪謹按文書守文
<pb:KR2n0017_WYG_024-14b>
學掾魯孔龢師孔憲戶曹史孔覽¶等雜試龢修春秋嚴
氏經通高第事親至孝能奉先¶聖之禮為宗所歸除龢
補名狀如牒平惶恐叩頭死¶罪上司空府其詞彬彬可
嘉故備録之且以見漢時¶郡國奏記公府其體如此也
按華陽國志後漢書注¶皆云趙戒字志伯而此碑乃作
意伯疑其避桓帝諱¶故改焉¶
　　　東海相桓君海廟碑<md:KR2n0017_SBCK_024-13b>¶右東海相桓君海廟碑云惟永夀元年春正月有漢¶東
<pb:KR2n0017_WYG_024-15a>
海相桓君又云熹平元年夏四月東海相山陽滿¶君其
餘文字完者尚多大略記修飾祠宇事而其銘¶詩有云
浩浩倉海百川之宗知其為海廟碑也桓君¶與滿君皆
不著其名莫知為何人碑在今海州¶
　　　孔君碣¶
右孔君碣在孔子墓林中其額題孔君之墓文已殘¶闕
其前云元年乙未而元年上闕二字按東漢自建¶武以
後惟桓帝永夀元年歳次乙未其他有三乙未<md:KR2n0017_SBCK_024-14a>¶皆非元
<pb:KR2n0017_WYG_024-15b>
年然則此碣所闕二字當為永夀也¶
　　　韓明府孔子廟碑¶
右韓明府孔子廟碑其略云君造立禮器樂之音符¶鍾
罄瑟皷雷洗觴觚爵鹿柤梪籩柉禁□修飾宅廟¶更造
二輿所謂鹿者禮圖不載莫知為何器又據字¶書柉木
皮可為索喜陳樂也亦非器名皆不可曉故¶并著其語
以俟知者<(余後見汶陽陳氏所藏古彛為¶伏鹿之形近/歳青州<獲一器亦全為鹿形疑所謂鹿¶者因)
(其形而/名之爾)
<pb:KR2n0017_WYG_024-16a>
　　　吉成侯州輔碑<md:KR2n0017_SBCK_024-14b>¶右吉成侯州輔碑名字已殘闕其額題云漢故中常¶侍
長樂太僕吉成侯州君之銘輔名姓見范𣋌後漢¶書宦
者傳以定策立桓帝與曹騰等七人同時封為¶亭侯今
此碑載當時詔書有云其封輔為葉吉成侯¶以此知其
名輔而酈道元注水經云滍水南有漢中¶常侍長樂太
僕吉成侯州苞冢冢前有碑其詞云六¶帝四后是諮是
諏今驗其銘文實有此語獨以輔為¶苞蓋水經之誤當
<pb:KR2n0017_WYG_024-16b>
取漢史及此碑為正¶
　　　州輔碑隂<md:KR2n0017_SBCK_024-15a>¶右州輔碑隂京兆尹延篤叔堅而下題名者凡四十¶餘
人自東漢以後一時名卿賢大夫死而立碑則門¶生故
吏往往寓名其隂蓋欲附託以傳不朽爾今輔¶一宦者
而碑隂列名者數十人雖當代顯人如延叔¶堅亦預焉
有以見權勢之盛如此雖然區區掛名於¶此者亦可恥
也夫
<pb:KR2n0017_WYG_024-17a>
　　　州輔墓石獸膞字¶
右州輔墓石獸膞字酈道元注水經云州君墓有兩¶石
獸已淪没人有掘出一獸猶不全破甚髙壯頭去<md:KR2n0017_SBCK_024-15b>¶地丈
許制作甚工左膞上刻作辟邪字余初得州君¶墓碑又
覽水經所載意此字猶存㑹故人董之明守¶官汝穎間
因託訪求之踰年持以見寄其一辟邪道¶元所見也其
一乃天禄字差大皆完好可喜之明又¶云天禄近歳為
村民所毁辟邪雖存然字畫已殘闕¶難辨此蓋十年前
<pb:KR2n0017_WYG_024-17b>
邑人所藏今不可復得矣¶
　　　郎中鄭君碑¶
右郎中鄭君碑賈誼過秦論云九國之師遁巡而不¶敢
進顔師古曰遁音千旬反流俗書本巡字誤作逃<md:KR2n0017_SBCK_024-16a>¶讀者
因之而為遁逃之義潘岳西征賦云遁逃以奔¶竄斯亦
誤矣今此碑有云推賢達善逡遁退讓詳其¶文意亦是
逡巡之義然二字决非一音蓋古人用字¶與後世頗異
又多假借故時有難曉處不知顔氏何¶所據遂音遁為
<pb:KR2n0017_WYG_024-18a>
逡乎¶
　　　丹陽太守郭旻碑¶
右丹陽太守郭旻碑云君諱旻字巨公有周之裔也¶又
云治律小杜幼仕州郡舉孝廉除郎中謁者遷敬¶陵園
令廷尉左平治書侍御史獄刑無頗憲臺如砥<md:KR2n0017_SBCK_024-16b>¶以父憂
去官選拜郎中侍御史遭丹憂服除復拜郎¶中治書侍
御史遷冀州刺史徴拜尚書是時淮夷蠢¶逆帝疇官綏
策書褒&KR1871;俾守丹陽為政四年以公事¶去官年過耳順
<pb:KR2n0017_WYG_024-18b>
寢疾&KR3040;頽延熹元年十月戊戌卒其¶十二月丙申𦵏微
言絶矣諸子曷仰三載禮闋迺羣¶相與刻石勒銘最後
云昔君即世雖立碑頌裁足載¶字加有瑕(下闕/一字)<君之弟
故太尉薨歸𦵏舊陵於是從¶子故五原太守鴻議郎某
及𦙍孫某(其石/殘闕)<懷祖之德¶乃更刻石不改舊文蓋用昭
明祖勲焉郭氏為陽翟<md:KR2n0017_SBCK_024-17a>¶著姓自公以來世以通法律顯
名此碑所謂太尉公¶者禧也¶
　　　議郎元賓碑
<pb:KR2n0017_WYG_024-19a>
右議郎元賓碑者在今亳州姓名已殘闕所可見者¶云
字元賓魯相之孫又云舉孝廉除倉龍司馬衛尉¶察尤
異遷呉令視事二稔民用康寧州辟從事公車¶徴拜議
郎年四十八延熹二年二月卒使者臨弔賻¶贈特加其
餘文字完好者尚多惜其名氏皆亡也¶
　　　孫叔敖碑隂<md:KR2n0017_SBCK_024-17b>¶右孫叔敖碑隂云延熹三年中夏之節政在封表期¶思
長光視事一紀訪問國中耆年素聞孫君楚時良¶輔又
<pb:KR2n0017_WYG_024-19b>
云博采遺苗曽𤣥孫子考龜吉辰五月癸夘宜¶以存廢
可立碑祀招請諸孫都㑹國右郭西道北處¶所顯好與
上牢祭倡優皷舞又云相君有三嗣長子¶即封食邑固
始少子在江寧中子居三<(下一字/磨滅)又云¶相君卒後十有
餘世有渤海太守其後厯敘子孫名¶字甚詳而文字㫁
續不可次第按期思長光碑隂不¶載姓氏叔敖碑雖有
之然已殘闕矣漢時令長有在<md:KR2n0017_SBCK_024-18a>¶官一紀不遷者乃知前
世官吏重於移易如此不惟¶吏民免送迎之擾而士人
<pb:KR2n0017_WYG_024-20a>
亦皆安於其職無僥倖苟¶進之心與後世異矣¶
　　　封丘令王元賞碑¶
右封丘令王君碑其姓名已殘闕所可見者字元賞¶而
已云察舉孝廉郎謁者考工菀陵葉封丘令而銘¶文亦
有撫臨三國之語歐陽公集古録云為菀陵丞¶者蓋誤
以葉字為丞爾¶
　　　王元賞碑隂<md:KR2n0017_SBCK_024-18b>¶右王元賞碑隂載門生姓名有云右奔喪右斬杖三¶年
<pb:KR2n0017_WYG_024-20b>
余嘗謂聖人之制禮為可繼也無過與不及之弊¶務合
於中庸而已禮曰事師無隠服勤至死心䘮三¶年孔子
之䘮門人疑所服子貢曰昔者夫子之䘮顔¶淵若䘮子
而無服䘮子路亦然請䘮夫子若䘮父而¶無服彼漢人
為王君乃為斬衰之服於禮無乃過乎¶
　　　冀州刺史王純碑¶
右冀州刺史王純碑延熹四年立桑欽水經云濟水¶逕
須句城西酈道元注濟水西有安民山山西有漢<md:KR2n0017_SBCK_024-19a>¶冀州
<pb:KR2n0017_WYG_024-21a>
刺史王紛碑漢中平四年立按地里書須朐即¶今中都
縣此碑在中都又其官與姓氏皆合疑其是¶也然以純
為紛以延熹為中平則疑水經之誤¶
　　　王純碑隂¶
右王純碑隂其前題門人姓名自東平馮定伯而下¶文
字完好可識者百九十餘人磨滅不可識者又九十¶餘人
字畫淳勁可喜其後題義士名云各發聖心共¶出義錢
埤碑石直刋紀姓名埤當讀為禆助之禆漢¶時墓碑多
<pb:KR2n0017_WYG_024-21b>
其門生故吏所立往往各紀姓名於碑隂<md:KR2n0017_SBCK_024-19b>¶或載所出錢
數其非門生故吏而出錢者謂之義士¶今漢人為王君
出錢造碑而云各發聖心可謂陋矣¶
　　　蒼頡廟人名¶
右蒼頡廟人名歐陽公集古録云此碑有蓮勺左鄉¶有
秩池陽左鄉有秩池陽集水有秩皆不知是何名¶號又
有夏陽候長祋祤候長則是縣吏之名其𨽻字¶不甚精
又無事實可考姑疑其名號以俟知者爾按¶前漢書張
<pb:KR2n0017_WYG_024-22a>
敞以鄉有秩補太守卒史後漢書百官志¶鄉置有秩三
老游徼本注曰有秩郡所署秩百石掌<md:KR2n0017_SBCK_024-20a>¶一鄉人注引漢
官儀曰鄉户五千則置有秩風俗通¶曰秩則田間大夫
言其官裁有秩爾然則有秩蓋亦¶鄉吏名也¶
　　　成皋令任伯嗣碑¶
右成皋令任伯嗣碑其首已殘闕其可見者云字伯¶嗣
南郡編人也其先蓋任座之苗胄又云舉孝廉除¶郎中
蜀郡府丞江州令以服去官為筑陽侯相延熹¶五年遷
<pb:KR2n0017_WYG_024-22b>
來臨縣其後厯敘政績又云遷君桂陽最後¶云都邑謡
詠甄勒勛績永昭於後碑在今氾水縣氾<md:KR2n0017_SBCK_024-20b>¶水在漢為成
皋此碑蓋成皋令徳政頌爾後漢書桓¶帝紀延熹八年
有桂陽太守任𦙍以此碑校之歳月¶相符又名與字恊
知其名𦙍也¶
　　　任伯嗣碑隂¶
右任伯嗣碑隂大觀初獲此碑寘於氾水輦運司廨¶舍
壁間余聞其隂有字因託人諷邑官破壁出之遂¶得此
<pb:KR2n0017_WYG_024-23a>
本蓋漢碑有隂者十七八世多棄而不録爾¶
　　　平輿令薛君碑¶
右平輿令薛君碑文字完好云惟延熹六年春二月<md:KR2n0017_SBCK_024-21a>¶平
輿令薛君卒烏虖哀哉吏民其咨咨君之徳迺建¶碑石
於墓之側其後有銘三百餘言敘述甚詳惟不¶載其名
字世系故莫得而考焉¶
　　　泰山都尉孔宙碑¶
右泰山都尉孔宙碑孔北海父也見後漢書融列傳¶又
<pb:KR2n0017_WYG_024-23b>
據桓帝紀泰山都尉元夀元年置延熹八年罷宙¶以延
熹四年卒蓋卒後四年官遂廢矣¶
　　　孔宙碑隂¶
右孔宙碑隂門生有鉅鹿廣宗捕巡字升臺按氏族<md:KR2n0017_SBCK_024-21b>¶書
如姓苑姓纂皆無捕姓獨見於此碑爾¶
　　　西嶽華山廟碑¶
右西嶽華山廟碑其略云孝武皇帝修封禪之禮巡¶省
五嶽立宫其下宫曰集靈宫殿曰存仙殿門曰望¶仙門
<pb:KR2n0017_WYG_024-24a>
歐陽公集古録云所謂集靈者他書不見見於¶此碑爾
余按班固漢書地理志華隂有集靈宫武帝¶起而酈道
元注水經亦云敷水北逕集靈宫引地理¶志所載其語
皆同然則不獨見於此碑矣而所謂存¶仙殿望仙門者
諸書不載<md:KR2n0017_SBCK_024-22a>¶　　　老子銘¶
右老子銘舊傳蔡邕文并書蓋杜甫李潮小篆八分¶歌
有曰苦縣光和尚骨立書貴瘦硬方通神世云此¶碑是
<pb:KR2n0017_WYG_024-24b>
也今驗其詞乃邊韶延熹八年作非光和中所¶立未知
甫所見是此碑否而本朝周越書苑遂以為¶韶撰文而
邕書初無所據碑言孔子學禮時計其年¶紀耼已二百
餘歳耼然老旄之貌也而史記言謚曰¶耼按古謚法無
耼字又碑云孔子以周靈王二十年¶生今以年表及世
家考之孔子以魯㐮公二十二年<md:KR2n0017_SBCK_024-22b>¶生實靈王二十一年
未知孰是史書周太史儋事云¶孔子死後二百二十九
年徐廣注曰實一十九年今¶此碑所書正與史合不知
<pb:KR2n0017_WYG_024-25a>
徐廣何所據也¶
　　　荆州刺史度尚碑¶
右度尚碑其首題曰漢故荆州刺史度侯之碑碑云¶其
先出自顓頊與楚同姓熊(下闕/一字)<之後又曰統國法¶度其
下殘闕不可辨按元和姓纂度姓但云古掌度¶之官因
以命氏不言其與楚同姓也又范𣋌後漢書¶列傳度尚
自右校令擢為荆州刺史破長沙零陵賊<md:KR2n0017_SBCK_024-23a>¶以功封右鄉
侯遷桂陽太守徴還京師以中郎將破¶賊胡蘭等復為
<pb:KR2n0017_WYG_024-25b>
荆州刺史後為遼東太守卒於官今¶以碑考之云封右
鄉侯遷遼東太守拜中郎將復拜¶荆州刺史以故秩名
蓋尚未嘗為桂陽太守而曰卒¶於遼東者皆史之誤余
每得前代名臣碑板以校史¶傳其官閥歳月少有同者
以此知石刻為可寳也¶
　　　車騎將軍馮緄碑¶
右車騎將軍馮緄碑以范𣋌後漢書考之史云字鴻¶卿
而碑云皇卿史云初舉孝廉七遷至廣漢屬國都<md:KR2n0017_SBCK_024-23b>¶尉拜
<pb:KR2n0017_WYG_024-26a>
御史中丞順帝末持節揚州諸軍事與中郎將¶滕撫擊
破羣賊今據碑自舉孝廉至為廣漢屬國都¶尉凡十一
遷而為中丞與督使徐揚二州討賊皆在¶為都尉前碑
云討賊時坐迫州縣正法而史不載又¶云為隴西太守
坐問吏辜旬不分去官以𦍑駭動為¶四府所表復家拜
隴西太守而史但言遷隴西太守¶耳史云為遼東太守
徴拜京兆尹轉司𨽻校尉遷廷¶尉太常拜車騎將軍以
碑考之緄為遼東太守以前¶嘗復為治書侍御史遷尚
<pb:KR2n0017_WYG_024-26b>
書遂為廷尉未嘗拜京兆<md:KR2n0017_SBCK_024-24a>¶尹及司𨽻也史云振旅還京
師監軍使者張敞承宦¶者㫖奏緄㑹長沙賊復起攻桂
陽武陵緄以軍還盗¶賊復發策免而碑云臨當受封以
謡言奏河内太守¶中常侍左悺弟坐遜位史云復拜廷
尉時山陽太守¶單遷以罪繫獄緄考致其死遷故車騎
將軍超之弟¶中官相黨遂共誹章誣緄坐輸左校而碑
云表荆州¶刺史李隗南陽太守成晉<(晉漢史/作瑨)太原太守
劉瑱不¶宜以重論坐正法作左校亦皆不合史又云為
<pb:KR2n0017_WYG_024-27a>
河南¶尹時上言舊典中官子弟不得為牧人職帝不納
拜<md:KR2n0017_SBCK_024-24b>¶屯騎校尉復為廷尉卒於官而碑云復廷尉奏中官¶
子弟不宜典牧州郡獲過左右遜位永康元年薨亦¶當
以碑為正碑又云緄謚為桓而史亦不載余嘗謂¶石刻
當時所書其名字官爵不應差誤可信無疑至¶於善惡
大節則當以史氏為據今此傳首尾顛倒錯¶謬如此然
則史之所載是非褒貶失其實者多矣果¶可盡信耶¶
　　　魯相晨謁孔子冢文
<pb:KR2n0017_WYG_024-27b>
右魯相晨謁孔子冢文已斷裂闕其上一段其略可<md:KR2n0017_SBCK_024-25a>¶見
者云建寧元年三月十八日丙申晨又云其四月¶十一
日戊子到官謁孔子冢其他文字雖完皆不可¶次第魯
相晨有兩碑皆在孔子廟中其一碑云臣蒙¶恩受任符
守得在奎婁周孔舊㝢又云臣以建寧元¶年到官其一
碑云魯相河南史君諱晨字伯時從越¶騎校尉拜以建
寧元年四月十一日戊子到官然則¶斯碑所載名晨者
蓋魯相史晨也
<pb:KR2n0017_WYG_024-28a>
　　　廣漢縣令王君神道¶
右廣漢縣令王君神道建寧元年十月造縣令字作<md:KR2n0017_SBCK_024-25b>¶苓
漢人淳質文字相近者多假借用之如縣令字人¶所常
用而尚假借何耶¶
　　　金鄉守長侯君碑¶
右金鄉守長侯君碑載其上世云漢興侯公納策濟¶太
上皇於鴻溝之阨謚曰安國君曽孫酺封明統侯¶光武
中興𤣥孫霸為臨淮太守擁兵從光武平定天¶下轉拜
<pb:KR2n0017_WYG_024-28b>
執法刺姦五威司命大司徒公封於陵侯歐¶陽公集古
録云執法左右刺姦五威司命皆王莽時¶官侯霸列傳
云霸莽時為隨令遷執法刺姦而未嘗<md:KR2n0017_SBCK_024-26a>¶為五威司命後
代伏湛為大司徒封關内侯既薨光¶武下詔追封則鄉
侯而此碑言封於陵侯未知孰是¶據碑言刺姦司命為
光武時官蓋碑之謬余按霸列¶傳霸薨追封則鄉侯至
子昱改封於陵而遂以霸為¶於陵侯疑亦碑之誤又按
髙祖紀侯公説項羽歸太¶公吕后乃封侯公為平國君
<pb:KR2n0017_WYG_024-29a>
今此碑言安國既不同¶而平國君乃生時稱號如婁敬
為奉春君之類碑以¶為謚恐亦非是又酺封明統侯漢
書功臣表亦不載¶不知碑何所據也<md:KR2n0017_SBCK_024-26b>¶　　　栁孝廉碑¶
右栁孝廉碑云君諱敏其先蓋五行星(下闕/一字)<二十八¶舍
栁宿之精也其說亦可謂怪矣自戰國以來聖人¶不作
諸子百家異端怪說紛然而起其弊至東漢而¶極焉自
非豪傑之士卓然不為流俗所移未有不從¶而惑者也
<pb:KR2n0017_WYG_024-29b>
若此碑直以栁君得姓出於栁宿果何所¶據哉¶
　　　衛尉卿衡方碑¶
右衛尉卿衡方碑有云感昔人之凱風悼蓼儀之劬<md:KR2n0017_SBCK_024-27a>¶勞
以蓼莪為蓼儀也漢碑多如此蓋漢人各以其學¶名家
故所傳時有異同也¶
　　　沛相楊君碑¶
右沛相楊君碑歐陽公集古録云碑首尾不完失其¶名
字余按楊震碑沛相名統震長子富波侯相牧之¶子也
<pb:KR2n0017_WYG_024-30a>
　　　淳于長夏承碑¶
右淳于長夏承碑云君諱承字仲兖東萊府君之孫¶太
尉掾之中子右中郎將弟也累葉牧守印紱典據<md:KR2n0017_SBCK_024-27b>¶十有
餘人皆徳任其位名豐其爵是故寵禄傳於厯¶世策勲
著於王室君鍾其美受性淵懿含和履仁治¶詩尚書兼
覽羣蓺靡不尋畼州郡更請屈己匡君為¶主薄督郵五
官掾功曹上計掾守令冀州從事又云¶察孝不行太傅
胡公歆其徳美旌招俯就羔羊在公¶四府歸高除淳于
<pb:KR2n0017_WYG_024-30b>
長又云年五十有六建寧三年六¶月癸巳淹疾卒官碑
今在洺州元祐間因治河隄得¶於土壤中建寧靈帝時
年號也距今千歳矣而刻畫¶完好如新余家所藏漢碑
二百餘卷獨此碑最完<md:KR2n0017_SBCK_024-28a>¶　
　
　
　𨽻釋卷二十四
