# -*- mode: mandoku-view; -*-
#+TITLE: 隸釋
#+DATE: 2015-09-12 00:47:30.794349
#+PROPERTY: ID KR2n0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB10n0719-025隸釋-卷第二十五.
<pb:KR2n0017_SBCK_025-1a>¶
隷釋卷第二十五　趙氏金石録中¶
　　郎中馬君碑　武都太守李翕碑¶
　　&KR0054;陵太守孔彪碑　成陽靈臺碑¶
　　廷尉仲定碑　故民吳公碑¶
　　司隷校尉魯峻碑　桂陽太守周府君頌¶
　　周府君碑隂　石經遺字¶
　　堂谿典嵩髙山石闕銘¶
　　帝堯碑　蒼頡廟碑¶
　　&KR1676;彰長斷碑　梁相費㲹碑¶
<pb:KR2n0017_SBCK_025-1b>¶
　　堂邑令費君碑　費君碑隂¶
　　太尉陳球碑　華嶽碑¶
　　太尉郭禧碑　郭禧碑隂¶
　　郭禧後碑　樊毅西嶽碑¶
　　禹廟碑　兾州從事郭君碑¶
　　逢童碑　逢童碑隂¶
　　殽阬君神祠碑　殽阬君神祠碑隂¶
　　無極山碑　揚州刺史敬使君碑¶
　　藁長蔡湛頌　蔡湛碑隂¶
<pb:KR2n0017_SBCK_025-2a>¶
　　安平相孫根碑　凉州刺史魏君碑¶
　　碭孔君神祠碑　成陽令唐君頌¶
　　唐君碑隂　白石神君碑¶
　　幽州刺史朱&KR0027;碑　朱&KR0027;碑隂¶
　　都郷正街彈碑　太尉劉寛碑¶
　　劉寛碑隂　尉氏令鄭君碑¶
　　趙相劉衡碑　陳君碑¶
　　陳仲弓碑　陳仲弓碑隂¶
　　　　郎中馬君碑¶
<pb:KR2n0017_SBCK_025-2b>¶
右郎中馬君碑文字殘缺所可見者字元海而已又¶
云其先賜號馬服因遂氏焉又云以和平元年舉孝¶
廉除郎中謙虗接下冠名三署又云年&KR1354;元嘉三年¶
正月卒又云夫人年五十五建寧三年十二月卒其¶
它不可考究矣¶
　　　　武都太守李翕碑(不合皆依石本録之<折 t="33"/>漢時文字多與今&KR0032;書)¶
右武都太守李翕碑文字首尾完好云漢武都太守¶
漢陽河陽李君諱翕字伯都其後歴叙在郡治蹟云¶
郡西硤中道危難阻峻縁崖俾閣两山壁立隆崇造¶
<pb:KR2n0017_SBCK_025-3a>¶
雲下有不測之谿阨苲促廹財容車騎進不&KR0014;濟息¶
不得駐數有顛覆隕墜之害君勑衡官有秩李瑾掾¶
仇審因常繇道徒鐉燒破析刻臽崔嵬滅髙就埤柙¶
致土石堅固廣大可以夜渉四方無雍行人懽悀民¶
歌徳惠穆如清風乃刋斯石其後有頌詩㝡後題建¶
寧四年六月十三日壬寅造云¶
　　　　&KR0054;陵太守孔彪碑¶
右博陵太守孔彪碑歐陽公集古録云孔君碑者其¶
名字摩滅不可見而世次官閥粗可考云孔子十九¶
<pb:KR2n0017_SBCK_025-3b>¶
代孫頴川君之元子也舉孝㢘除郎中&KR0054;昌長拜尚¶
書侍郎治書侍御史博陵太守遷下邳相河東太守¶
建寧四年十月卒其終始略可見惟其名字皆亡爲¶
可惜也今此碑雖殘缺而名字尚完可識云君諱彪¶
字元上又韓府君孔子廟碑隂載當時出錢人名亦¶
有尚書侍郎孔彪元上與此書正同惟孔君自博陵¶
再遷爲河東太守而碑額題故博陵太守孔府君碑¶
漢人多如此然莫暁其何謂也¶
　　　　成陽靈臺碑¶
<pb:KR2n0017_SBCK_025-4a>¶
右成陽靈臺碑成陽屬今雷澤碑略云堯毋慶都僊¶
殁蓋葬于兹欲人不知名曰靈臺歐陽集古録以謂¶
自史記地志及水經諸書皆無堯毋葬處余按班固¶
西漢劉昭東漢書地里志皆曰成陽有堯&KR0193;靈臺而¶
東漢志章帝元和二年東廵狩將至泰山道使使者¶
奉一太牢祠帝尭於濟隂成陽靈臺與章帝紀所載¶
正同帝紀章懷太子注引郭縁生述征記云成陽縣¶
東南有堯毋慶都墓上有祠廟尭毋陵俗亦名靈臺¶
文毋水經注今成陽城西二里有尭陵陵南一里有¶
<pb:KR2n0017_SBCK_025-4b>¶
尭毋慶都陵於城爲西南稱曰靈臺蓋兩漢史所載¶
似以靈臺爲尭&KR0193;惟此碑與述征記水經廼直指爲¶
尭毋&KR0193;爾然水經云在成陽西南而述征云在東南¶
未知孰是又集古録云諸書俗本多作城陽獨此碑¶
爲成陽當以碑爲正余嘗考之成陽縣名屬濟隂郡¶
城陽乃王國名漢文帝二年以封齊悼惠王子章者¶
漢志所載各異未嘗差誤也碑有廷尉某歐陽公以¶
爲姓名摩滅不可讀今驗其缺處姓下隠隱有定字¶
知其名定而其後云濟隂太守審晃成陽令管遵各¶
<pb:KR2n0017_SBCK_025-5a>¶
遣大掾輔&KR0135;仲君知其姓仲仲氏世爲成陽人定有¶
墓在雷澤碑尚存其額題漢故廷尉仲君碑有云表¶
祠唐尭爲漢祈福又云爲廷尉卿託病乞歸脩尭靈¶
臺黄屋世餘上聽拜太中大夫云(蕘雷澤又云&KR0193;正<折 t="33"/>余爲淄州同官李)¶
(述征記誤也<折 t="33"/>在城西南盖)¶
　　　　廷尉仲定碑¶
右廷尉仲定碑在今濮州雷澤其額題漢故廷尉仲¶
君之碑碑載官閥甚詳雖殘缺然尚可次第其略云¶
君諱定聖漢龍興家于成陽父張掖廣漢太守以父¶
<pb:KR2n0017_SBCK_025-5b>¶
勲拜琅邪太守南陽隂府君察孝不行南郡胡公除¶
濟隂復舉孝㢘拜尚書左丞除郎中遷彭城呂長徴¶
試&KR0054;士太傅下邳趙公舉君髙行遷豫州刺史將軍¶
從事符節令豫章太守徴議郎拜大尚書遜位復徴¶
拜將軍長史遷城門校尉執金吾拜太中大夫遷廷¶
尉卿託病乞歸脩尭靈臺黄屋世餘上聽拜太中大¶
夫臺成事訖上以君先帝舊臣筴請令州郡以禮特¶
遣熹平元年孟秋上旬君遘疾不瘳於是門生養徒¶
故吏郷黨刋石勒銘樹碑表道焉兩漢遷拜次第史¶
<pb:KR2n0017_SBCK_025-6a>¶
旣不能詳載而石刻類皆摩滅難考今此碑所載詳¶
悉故盡著之所謂南郡胡公者廣也太傅下邳趙公¶
者峻也按定漢史無傳惟風俗通元和姓纂具載姓¶
名官爵云¶
　　　　故民吳公碑¶
右吳公碑其額題漢故民吳公之碑碑云熹平元年¶
十二月上旬吳公仲山其他刻畫完好如新文詞頗¶
拙陋書亦怪而不工然漢時石刻存者漸少而此碑¶
特完故録之以資博覽¶
<pb:KR2n0017_SBCK_025-6b>¶
　　　　司&KR0032;校尉魯峻碑¶
右司&KR0032;校尉魯峻碑云君諱峻字仲嚴酈道元注水¶
經引戴延之西征記曰焦氏山北金郷山有漢司&KR0032;¶
校尉魯恭&KR0193;&KR0193;前有石祠四壁皆青石隱起自書契¶
以來忠臣孝子貞婦孔子及七十二弟子形像像邉¶
皆刻石記之今墓與石室尚存惟此碑爲人輦置任¶
城縣學矣余嘗得石室所刻畫像與延之所記合又¶
其他地里書如方輿志寰宇記之類皆作峻惟水經¶
誤轉冩爲㳟爾¶
<pb:KR2n0017_SBCK_025-7a>¶
　　　　桂陽太守周府君頌¶
右桂陽太守周府君頌歐陽公集古録云府君字君¶
光而名已訛缺不可辨圖經但云周使君而亦不著¶
其名後漢書又無傳遂不知爲何人而曽子固言嘗¶
得此碑於知韶州王之才之才以書來言曲江縣圖¶
經周府君名昕字君光則永叔云圖經不載其名者¶
蓋考之未詳也今此本雖訛缺然究其㸃畫殊不類¶
昕字二公所說既不同而韶州圖經余家偶無有皆¶
未可知也(有一䟦尾云周君名憬憬字頗近之<折 t="33"/>余後見市中印本歐陽公廬陵集别)¶
<pb:KR2n0017_SBCK_025-7b>¶
　　　　周府君碑隂¶
右周府君碑隂題名凡卅一人姓氏具存按酈道元¶
注水經瀧水南逕曲江縣東縣昔號曲紅曲紅山名¶
也而東西两漢史皆作曲江今據此碑自縣長區祉¶
而下凡十七人皆書爲曲紅則是當時縣名曲紅無¶
可疑者不知兩漢皆作曲江何也¶
　　　　石經遺字¶
右石經遺字者藏洛陽及長安人家蓋靈帝熹平四¶
年所立其字則蔡邕小字八分書也其後屢經遷徙¶
<pb:KR2n0017_SBCK_025-8a>¶
故散落不存今所有者&KR0138;數千字皆土壤埋沒之餘¶
摩滅而僅存者爾按後漢書儒林傳叙云爲古文篆¶
隷三體者非也蓋邕所書乃八分而三體石經乃魏¶
時所建也又按靈帝紀言詔諸儒正五經文字刻石¶
立于太學門外蔡邕傳乃云奏求正定六經文字既¶
已不同而章懷太子注引洛陽記所載有尚書周易¶
公羊傳論語禮記今余所藏遺字有尚書公羊傳論¶
語又有詩儀禮然則當時所立又不止六經矣洛陽¶
記又云禮記碑上有諫議大夫馬日磾議郎蔡邕等¶
<pb:KR2n0017_SBCK_025-8b>¶
名今論語公羊後亦有堂谿典馬日磾等姓名尚在¶
據邕傳稱邕以經籍去聖乆遠文字多謬俗儒穿鑿¶
疑誤後學乃奏求正定自書于碑於是後儒晚學咸¶
取正焉今石本既已摩滅而嵗乆轉冩日就訛舛以¶
世所傳經書本校此遺字其不同者已数百言又篇¶
第亦時有小異使完本具存則其異同可勝數邪然¶
則豈不可惜也哉而後世學者於去古數千百&KR0010;之¶
後盡絀前代諸儒之論欲以已之私意悉通其說難¶
矣余既録為三卷又取其文字不同者具列于卷末¶
<pb:KR2n0017_SBCK_025-9a>¶
云¶
　　　　堂谿典嵩髙山石闕銘¶
右堂谿典嵩髙山石闕銘云中郎將堂谿典伯并熹¶
平四年來請雨嵩髙廟按後漢書靈帝紀熹平五年¶
復崇髙山名爲嵩髙山章懷太子注引前漢書武帝¶
祀中嶽改嵩髙爲崇髙東觀記曰使中郎將堂谿典¶
請雨因上言改之復爲嵩髙今此文乃熹平四年可¶
以正漢史之誤又蔡邕傳注引先賢行狀云典字子¶
度而延篤傳注又作季度今此碑乃云字伯并亦當¶
<pb:KR2n0017_SBCK_025-9b>¶
以碑爲正¶
　　　　帝尭碑¶
右帝尭碑云帝尭者昔世之聖王也其先岀自塊隗¶
翼火之精有神龍首岀于常羊又云名紀見乎河雒¶
爰嗣八九慶都與赤龍交而生伊尭又云侯伯遊於¶
玄河之上龍&KR0027;負銜投鈐受與然後尭乃受命其說¶
岀於䜟緯可謂怪妄不經矣尭之所以爲聖者豈假¶
此而已哉¶
　　　　蒼頡廟碑¶
<pb:KR2n0017_SBCK_025-10a>¶
右蒼頡廟碑文字殘缺其略可辨者有云蒼頡天生¶
徳於大聖四目靈光爲百王作憲而其銘曰穆穆聖¶
蒼知爲蒼頡碑也考其嵗月盖熹平六年立¶
　　　　&KR1676;彰長斷碑¶
右&KR1676;彰長斷碑在華隂已斷裂惟存下一叚故其姓¶
名皆亡矣所可見者有云先髙祖時以吏二千石自¶
齊臨菑徙充關中祖字興先爲執金吾弟䬃漁陽太¶
守又云元初元年遭家不造三歲喪父事母有柴頴¶
之行初仕爲縣主簿功曹郡諸曹史帳下司馬劉君¶
<pb:KR2n0017_SBCK_025-10b>¶
招命署議曹掾假除百石遷補任尉假印綬守廣平¶
夏曲陽令&KR1676;彰長熹平二年秋七月寢疾不豫㝡後¶
題熹平六年十月九日辛酉造按史記及漢書本紀¶
髙祖九年徙齊楚大族昭屈景懷田五姓関中而其¶
四姓皆楚人自齊徙者惟田氏爾然則此碑所謂髙¶
祖時自齊臨菑徙者其人必姓田氏也(云自齊徙関<折 t="33"/>按第五氏亦)¶
(于田氏也<折 t="33"/>中然本亦岀)&KR1676;彰東西漢史皆作斥章¶
　　　　梁相費汎碑¶
右費汎碑在湖州其額題漢故梁相費君之碑碑云¶
<pb:KR2n0017_SBCK_025-11a>¶
梁相諱汎字仲慮此邦之人也其先季文爲魯大夫¶
有功封費因以爲姓秦項兵起避地于此遂留家焉¶
余家所&KR0053;姓氏文字粗備以諸書參考頗多牴牾不¶
合姓&KR0080;云費氏禹後漢有長房蜀志有丞相禕又云¶
今琅邪亦有此姓音父位反李利渉編古命氏云費¶
氏岀自魯&KR0074;公少子季友有勲於社稷賜文陽之田¶
封邑于費子孫氏焉漢有費將軍其後有費忠費柔¶
適蜀爲寧蜀人忠之孫徙於荆州後遷江夏忠十代¶
孫奕奕孫禕又家於蜀晉平蜀禕之子承復歸江夏¶
<pb:KR2n0017_SBCK_025-11b>¶
林寳元和姓纂云費氏亦音祕史記紂幸　費中夏¶
禹之後楚有無極漢有直蜀有禕晉有詩又云琅邪¶
費氏直之後也陳湘姓林云費氏音蜚夏禹之後余¶
嘗考之此字有兩姓音讀不同源流亦異其一音蜚¶
嬴姓岀於伯翳史記所載費昌費中楚費無極漢費¶
將軍費直費長房蜀費禕之徒是其後也其一音祕¶
&KR0078;姓岀於魯季友姓&KR0080;所載琅邪費氏而此碑所謂¶
梁相費君是其後也然則姓&KR0080;姓纂姓林皆云夏禹¶
之後姓纂又云亦音祕及謂琅邪費氏爲直之後皆¶
<pb:KR2n0017_SBCK_025-12a>¶
其差誤而編古命氏以費將軍費禕之徒岀於魯季¶
友亦非也余又按春秋僖公賜季友汶陽之田及費¶
而左傳亦以謂季友有功於魯受費以爲上卿今以¶
爲季文有功封費者蓋碑之誤¶
　　　　堂邑令費君碑¶
右堂邑令費君碑云惟熹平六年無射之月堂邑令¶
費君&KR0230;疾卒嗚呼哀哉於是夫人元弟卜&KR0332;追而誄¶
之其後有銘詩碑所述費君事不甚詳悉而其名字¶
世次官秩具載于碑隂今附於後¶
<pb:KR2n0017_SBCK_025-12b>¶
　　　　費君碑隂¶
右費君碑隂云君諱鳯字伯蕭梁相之元子九¶
守之長兄也世徳襲爵銀艾相亞又云君踐郡右職¶
三貢獻計漢安二年吳郡太守東海郭君以君有委¶
蛇之節自公之操年卅一舉孝廉拜郎中除陳國新¶
平長遂宰堂邑其後爲五字韻語詞頗古雅而時時¶
殘缺不可次叙其前題君舅家中孫甘陵石　字子¶
才所述云¶
　　　　太尉陳球碑¶
<pb:KR2n0017_SBCK_025-13a>¶
右太尉陳球碑球有兩碑皆在下邳其一已殘缺此¶
碑差完可考前代碑碣與史傳多牴牾而球碑所載¶
官閥事跡與傳合東漢之末政在閽寺威福下移其¶
勢蓋可畏也而一時衆君子猶奮不顧身力排其姦¶
雖遭屠戮而不悔志雖不就然亦可謂壯哉如球是¶
已使當時士大夫能屈己以事之則富貴可長保矣¶
然君子固未肯以彼而易此也¶
　　　　華嶽碑¶
右華嶽碑集古録云碑以周禮職方氏爲識方氏者¶
<pb:KR2n0017_SBCK_025-13b>¶
疑當時周禮之學自如此蓋識誌其義通也余按袁¶
逢華嶽碑亦引職方氏乃用職字蓋漢人簡質字相¶
近者輙假借用之初無意義爾¶
　　　　太尉郭禧碑¶
右太尉郭禧碑文字殘缺所存&KR0138;百許字其可見者¶
公諱禧字君房而已禧郭躬從孫也其事迹附見躬¶
列傳云少明習家業兼好儒學有名譽延熹中爲廷¶
尉建寧二年代劉寵爲太尉而靈帝紀亦云是年十¶
一月禧爲太尉章懷太子注云字公房扶溝人也郭¶
<pb:KR2n0017_SBCK_025-14a>¶
氏世爲陽翟人自躬以下皆葬陽翟其墓尚存今此¶
碑缺處猶有陳留扶溝字疑禧嘗寓居是邑其卒也¶
返葬故郡而漢書注遂以爲扶溝人恐誤¶
　　　　郭禧碑隂¶
右郭禧碑隂其首有四大字云故吏人名其下列故¶
吏宻張立度成匽師張恊子道雒陽李蒼子考故民¶
河南隂徳紀信以下凡百餘人又有右河南右河内¶
郡右&KR0042;農郡右扶風字字畫完好者甚多筆法淳古¶
可愛¶
<pb:KR2n0017_SBCK_025-14b>¶
　　　　郭禧後碑¶
右郭禧後碑殘缺尤甚其略可辨者云惟光和二年¶
夏五月甲寅太中大夫故太尉郭公薨又云公之&KR0332;¶
子故五原太守餘不復成文而其額題漢故太尉郭¶
公神道字畫尚完云後漢書列傳既不載禧所終而¶
靈帝紀但云建寧三年夏四月太尉郭禧罷亦不言¶
其爲何官今以碑考之乃知其罷爲太中大夫而卒¶
於光和二年也五原太守名鴻後爲司隷校尉封成¶
安郷侯¶
<pb:KR2n0017_SBCK_025-15a>¶
　　　　樊毅西嶽碑¶
右樊毅西嶽廟碑云&KR0042;農太守河南樊君諱毅歐陽¶
文忠公集古録云據此碑乃即時所立而太守生稱¶
諱者何哉按春秋左傳周人以諱事神名終將諱之¶
而禮卒哭乃諱鄭氏以謂敬&KR0017;神之名也諱避也生¶
者不相避名衛侯名惡大夫有石惡君臣同名春秋¶
不非又漢宣帝元康二年詔曰聞古天子之名難知¶
而易諱也今上書觸諱以犯罪者朕甚憐之其更諱¶
詢諸觸諱在令前者赦之蓋卒哭而諱其名實始於¶
<pb:KR2n0017_SBCK_025-15b>¶
周而生死皆稱諱西漢已如此矣然則生曰名死曰¶
諱又岀於近世也有以見後世忌諱愈宻如此然生¶
而稱諱見于石刻者甚衆不獨此碑也¶
　　　　禹廟碑¶
右禹廟碑云光和二年十二月丙子&KR0203;十九日甲¶
午皮氏長南陽章陵劉尋孝嗣丞安定烏氏樊璋¶
元孫其後叙禹平水土之功而㝡後有銘文多殘缺¶
不能盡識碑在龍門禹廟¶
　　　　兾州從事郭君碑¶
<pb:KR2n0017_SBCK_025-16a>¶
右郭君碑名字已殘缺其額題曰兾州從事郭君之¶
碑碑云其先岀高辛興自于周(字<折 t="33"/>闕一)蕃虞郭在河魏¶
之間遭晉荒&KR0416;乃䘮厥土亦世孳孳職思其勲子孫¶
纓布家于樂土因國爲氏又云歴郡諸曹掾史主簿¶
督郵五官掾功曹又云光和二年終三年十月葬又¶
云哀哀考妣追惟霣靈卜商號咷喪子失明據此乃¶
父母生而稱考妣也爾雅云父爲考母爲妣郭璞注¶
引禮記生曰父母妻終曰考妣嬪今世學者從之而¶
璞援據諸書以爲非生死之異稱猶今謂兄爲晜妹¶
<pb:KR2n0017_SBCK_025-16b>¶
爲媦爾今此碑漢人所爲已不用戴氏之說以此知¶
璞爲有據然禮經行于世乆既有此論事親者所當¶
避也¶
　　　　逢童碑¶
右逢童碑刻畫完好云童子諱盛字伯彌薄令之玄¶
孫遂成君之曽孫安平君之孫五官掾之長子也又¶
云年十有二歲在恊給五月乙巳&KR0821;噏不反夭隕精¶
晃於是門生東武孫理下宻王升等共刋石叙述才¶
羙以銘不朽焉其後題光和四年四月五日丁卯立¶
<pb:KR2n0017_SBCK_025-17a>¶
碑舊在濰州昌邑縣近嵗移置郡中云¶
　　　　逢童碑隂¶
右逢童碑隂題云右家門生右縣中士大夫凡十三¶
人有督郵&KR1907;敏賔&KR1907;后升司文叔盛姓字按&KR1907;與文¶
姓氏書皆不載今誌于此¶
　　　　殽阬君神祠碑¶
右殽阬君神祠碑歐陽公集古録云殽阬君祠今謂¶
之五部神廟其像有石隄西戍樹谷五樓先生東臺¶
御史王剪將軍莫曉其義今此碑有云石堤&KR0035;谷南¶
<pb:KR2n0017_SBCK_025-17b>¶
通商雒又云前世通利吏民興貴有御史大夫將軍¶
牧伯故爲立祠以報其功乃知石堤樹谷御史將軍¶
之號自漢以來有之流俗相傳其所從來遠矣而水¶
經鄭縣城南山北有五部神廟廟前有碑光和四年¶
鄭縣令河東裴畢字君先立又知五部神自齊魏間¶
已有此號矣裴君水經以爲名畢而集古録云名曄¶
今詳其&KR0039;畫頗近畢字疑集古録誤¶
　　　　殽阬君神祠碑隂¶
右殽阬君神祠碑隂縣吏及郷人題名其完好可識¶
<pb:KR2n0017_SBCK_025-18a>¶
者二百餘人摩滅者又百餘人小字淳勁可喜歐陽¶
公集古録所未甞有也¶
　　　　無極山碑¶
右無極山碑按顔之推家訓曰詩云有渰萋萋興雲¶
祁祁毛傳云渰隂雲貌萋萋雲行貌祁祁徐也箋云¶
古者隂陽和風雨時其來祁祁然不暴疾也按渰已¶
是隂雲何勞復云興雲祁祁邪雲當爲雨俗寫誤爾¶
班固靈臺詩云習習祥風祁祁甘雨此其證也據此¶
則本作雲字之推改爲雨耳而陸徳明經典釋文亦¶
<pb:KR2n0017_SBCK_025-18b>¶
云本作興雲非也蓋徳明據顔氏說改之故後來本¶
皆作雨今此碑銘文有曰興雲祁祁雨我公田遂及¶
我私乃知漢以前本皆作興雲顔氏說初無所據特¶
私意耳¶
　　　　揚州刺史敬使君碑¶
右敬使君碑在河東平陽其額題云漢揚州刺史敬¶
君之銘碑已殘缺其名字皆亡略可辨者嘗辟司隷¶
從事又爲治書侍御史㝡後云年五十三光和四年¶
閏月遭疾而卒其他不復可考按姓&KR0080;載風俗通有¶
<pb:KR2n0017_SBCK_025-19a>¶
敬歆漢末爲揚州刺史元和姓纂亦云歆平陽人而¶
後周書敬珍傳唐書宰相世系表歆皆作韶余後得¶
後魏敬曦造像碑亦作韶乃知姓苑姓纂之謬又集¶
古録此碑凡再岀其一題敬仲碑云名字已摩滅獨¶
首有敬仲字故寓其名爾疑其人姓田也其一題無¶
名碑所載事皆同盖歐陽公未甞見額爾¶
　　　　藁長蔡湛頌¶
右藁長蔡君頌云君諱湛字子徳河内脩武人也又¶
云舉孝廉辭譲應司徒府除廣川長復辟太尉熹平¶
<pb:KR2n0017_SBCK_025-19b>¶
四年六月詔書其下斷缺似是叙述遷藁長及在官¶
政績又云三年遷高邑令吏民追思於是故吏栗尹¶
等相與合㑹立碑起頌刋斯石焉其後有銘㝡後題¶
光和四年十二月詔書遷并州刺史其大略如此其¶
他文字殘缺不可考矣¶
　　　　蔡湛碑隂¶
右蔡湛碑隂載岀錢人名有故吏賤民議民故三老¶
故處士義民其稱故吏義民之類他漢碑多有之唯¶
議民賤民獨見于此碑然莫詳其義¶
<pb:KR2n0017_SBCK_025-20a>¶
　　　　安平相孫根碑¶
右安平相孫根碑云府君諱根字元石司空公之伯¶
子樂安太守之元子漢陽太守侍御史之兄乗氏令¶
之考厥先岀自有殷玄商之系子湯之苗又云聖武¶
定周封干之墓&KR0332;裔分析避地匿&KR0100;姓曰孫焉又云¶
遷鄲長雍奴令換元氏考城令諫議大夫拜議郎謁¶
者遷荆州刺史徴拜議郎遷安平相年七十有一光¶
和四年十二月乙巳卒碑在今高宻縣所謂司空公¶
者&KR0074;帝紀永壽三年太常孫朗爲司空注云朗字代¶
<pb:KR2n0017_SBCK_025-20b>¶
平北海人漢三公名亦云朗北海高宻人余甞觀漢¶
時碑碣載其家世皆止書官爵盖爲子孫作銘不欲¶
名其父祖爾此㝡爲得體然非當代顯人則遂莫知¶
其爲何人也又按姓苑姓纂諸書皆云孫氏周文王¶
子衛康叔之後衛武公子爾爲衛上卿因氏焉今此¶
碑乃云岀于商比干之後蓋古人或因賜姓命氏或¶
以官或以謚或以封或以居或以王父字爲氏故姓¶
氏雖同而源流或異書傳闕漏不載者多矣¶
　　　　涼州刺史魏君碑¶
<pb:KR2n0017_SBCK_025-21a>¶
右涼州刺史魏君碑文字殘缺族系名字皆不可考¶
其粗可見者察孝廉除郎中尚書侍郎右丞卒於光¶
和四年而其額題涼州刺史魏君碑云¶
　　　　碭孔君神祠碑¶
右碭孔君神祠碑其前題漢故行梁相事碭孔君之¶
神祠文詞字畫皆古怪而不工又時有難暁處刻畫¶
甚完孔君者名耽字伯本¶
　　　　成陽令唐君頌¶
右成陽令唐君頌云君諱扶字正南字畫尚完而歐¶
<pb:KR2n0017_SBCK_025-21b>¶
陽公集古録乃云其名殘缺何哉碑額題漢故成陽¶
令唐君之頌在今濮州雷澤縣古成陽也¶
　　　　唐君碑隂¶
右唐君碑隂載岀錢造碑人有故從事故督郵故吏¶
處士門生門童等姓名按唐君碑云處士閭葵斑等¶
刻石樹頌而碑隂又有故吏閭葵巳處士閭葵楚閭¶
葵姓不見于前史而姓苑姓纂之類亦皆不載盖前¶
代氏族或因改易或&KR0397;微不顯遂泯沒而無傳者甚¶
衆今世所有姓氏書類多簡略不完惟時時見于石¶
<pb:KR2n0017_SBCK_025-22a>¶
刻者余每記之以裨姓氏書之闕云¶
　　　　白石神君碑¶
右白石神君碑其略云白石神君者居九山之數參¶
三條之一兼將軍之號秉斧&KR0207;之威體連封龍氣通¶
北嶽幽讃天地長育萬物觸石而起膚寸而合不終¶
朝日而澍雨沾洽前後國縣屢有祈請指日刻期應¶
時有驗猶自挹損不求禮秩縣界有六名山三公封¶
龍靈山先得法食去光和四年三公守民盖高等始¶
爲無極山詣太常求法食相縣以白石神君道徳灼¶
<pb:KR2n0017_SBCK_025-22b>¶
然乃具載本末上尚書求依無極即䝉聽許於是遂¶
開拓舊兆改立殿堂其餘首尾尚皆完好可讀文多¶
不備載其曰居九山之数參三條之一莫曉爲何語¶
也¶
　　　　幽州刺史朱&KR0027;碑¶
右幽州刺史朱&KR0027;碑在今亳州酈道元注水經云渦¶
水東逕朱&KR0027;墓北東南流&KR0193;南枕道有碑題云漢故¶
幽州刺史朱君之碑&KR0027;字伯靈光和六年卒官今以¶
碑考之與道元所載皆合歐陽公集古録云&KR0027;之事¶
<pb:KR2n0017_SBCK_025-23a>¶
跡不見史傳獨見于碑爾余按後漢書西南夷傳熹¶
平五年諸夷反叛執蜀郡太守雍陟遣御史中丞朱¶
&KR0027;討之不能克太尉掾李顒建䇿討伐乃以顒爲益¶
州太守發板楯蠻撃破平之常璩華陽國志亦載其¶
事與史同惟史與華陽國志皆言&KR0027;不能克而碑云¶
蠻夷授手乞降二說不同疑碑所書非實録也¶
　　　　朱&KR0027;碑隂¶
右朱&KR0027;碑隂文字殘缺初余讀酈道元注水經云朱¶
&KR0027;碑隂故吏名姓多上谷代郡人知此碑有隂因託¶
<pb:KR2n0017_SBCK_025-23b>¶
人就亳社摸得之附于碑後¶
　　　　都郷正街彈碑¶
右都郷正街彈碑在汝州界故昆陽城中文字摩滅¶
不可考究其嵗月略可見盖中平二年正月而其額¶
題都郷正街彈碑莫知其爲何碑也¶
　　　　太尉劉寛碑¶
右太尉劉寛碑寛有兩碑皆在洛陽上東門外官道¶
傍此碑據藝文類聚乃栢麟撰後碑不知何人所爲¶
然字體則同也¶
<pb:KR2n0017_SBCK_025-24a>¶
　　　　劉寛碑隂¶
右劉寛碑隂寛兩碑皆有隂此後碑隂也唐咸亨中¶
碑仆于野其裔孫周王記室參軍爽字元爽重爲建¶
立寛以中平二年卒據靈帝紀以光和七年十二月¶
改元中平以暦推之是嵗甲子至明年當爲乙丑而¶
爽書爲甲子誤矣¶
　　　　尉氏令鄭君碑¶
右尉氏令鄭君碑云君子季宣聘君之孫而其名已¶
殘缺其他字畫時有可識處皆斷續不成文理略可¶
<pb:KR2n0017_SBCK_025-24b>¶
見者年五十有七卒于中平二年而碑隂題尉氏故¶
吏處士人名知其爲尉氏令爾¶
　　　　趙相劉衡碑¶
右趙相劉衡碑云君諱徳字元宰濟南東平陵人也¶
厥先尚矣聖漢龍興其下殘缺又云爰啓兾&KR0095;遷于¶
岱隂自康侯以來奕世丕承又云㪍海王帝之&KR0193;弟¶
不遵憲典君以特選爲郎中令以兄琅邪相憂即日¶
輕舉州察茂材除脩令遷張掖屬國都尉以病徴拜¶
議郎遷東(一字<折 t="33"/>東上闕)屬國都尉不行拜趙相在位三嵗¶
<pb:KR2n0017_SBCK_025-25a>¶
拜議郎年五十有三以中平四年二月戊午卒其四¶
月己酉葬其餘文字完好者尚多按後漢書㪍海王¶
名悝&KR0074;帝弟也衡墓與碑在今齊州歴城縣界中古¶
平陵城傍余甞親至墓下觀此碑因模得之墓前有¶
石獸制作甚工云¶
　　　　陳君碑¶
右陳君碑文字殘缺不完其略可識者云君諱度字¶
妙高陳國相人又云武王克商封先代之後以元女¶
大&KR0078;配胡公至厲公生公子完奔齊其後斷續不復¶
<pb:KR2n0017_SBCK_025-25b>¶
成文而㝡後題中平四年九月廿一日己丑立云¶
　　　　陳仲&KR0211;碑¶
右陳仲&KR0211;碑其額題云漢文範先生陳仲&KR0211;之碑碑¶
文已漫滅蔡邕字畫見於今者絶少故雖漫滅之餘¶
尤爲可惜以校集本不同者已數字惜其不完也按¶
邕集仲&KR0211;三碑皆邕撰其一碑云中平三年秋八月¶
丙子卒三碑皆云春秋八十有三後漢書仲&KR0211;傳以¶
爲中平四年年八十四卒于家者疑傳誤¶
　　　　陳仲&KR0211;碑隂¶
<pb:KR2n0017_SBCK_025-26a>¶
右陳仲&KR0211;碑隂故吏姓名多已刓缺蔡邕小字八分¶
惟此與石經遺字爾石經字畫謹嚴而此碑尤放逸¶
可愛¶
隷釋卷第二十五¶
<pb:KR2n0017_SBCK_025-26b>¶
